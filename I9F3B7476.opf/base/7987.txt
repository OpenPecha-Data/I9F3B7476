༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14009
ImageGroup:
ISBN:
11KG14319
9789380359595
LCCN:
n/a
Title:
འཕྲང་དུ་ལུས་པའི་སེམས་ཀྱི་གནས་བབ།
'phrang du lus pa'i sems kyi gnas bab/
Author:
ཝལལཅེ་ བ་ཨལན་
wallace, b. alan
n/a
tshan rig deb phreng /;4
Descriptor:
Original Publication:
Place:
Publisher:
dharamsala, h.p.
library of tibetan works and archives
2012
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2013



ཚན་རིག་དེབ་ཕྲེང་། ༤
འཕྲང་དུ་ལུས་པའི་སེམས་ཀྱི་གནས་བབ།
ཚན་རིག་དང་། ནང་ཆོས། ཡེ་ཤུའི་ཆོས་ལུགས་བཅས་ཀྱིས་སྒོམ་ལ་དཔྱད་པ།
སྦི་ཨེ་ལེན་ ཝེ་ལེ་སེ་ཡིས་བརྩམས།
བསྟན་འཛིན་རིག་བཟང་གིས་བསྒྱུར།



འཕྲང་དུ་ལུས་པའི་སེམས་ཀྱི་གནས་བབ།
ཚན་རིག་དང༌། ནང་ཆོས། ཡེ་ཤུའི་ཆོས་ལུགས་བཅས་ཀྱིས་སྒོམ་ལ་དཔྱད་པ།
སྦི་ཨེ་ལེན་ ཝེ་ལེ་སེ་ཡིས་བརྩམས།
བསྟན་འཛིན་རིག་བཟང་གིས་བསྒྱུར།
བོད་ཀྱི་དཔེ་མཛོད་ཁང་།



© Tibetan Edition 2012: Library of Tibetan Works & Archives
Wallace, B. Alan.
Mind In The Balance: Meditation in Science, Buddhism and Christi-
anity
Translated into Tibetan by Tenzin Rigsang
དང་པོ།
དཔར་ཐེངས།
དཔར་ལོ།
2009
དཔར་གྲངས།
400
ISBN: 978-93-80359-59-5
Cover design and layout by: Tenzin Migmar
Published by the Library of Tibetan Works & Archives,
Dharamshala.
Printed at Norbu Graphics,
Lajpat Nagar - IV, New Delhi, India-110024



སཱ་རཱ་ Sarah དང་ཀྲོར་ཡེ Troy དེ་བཞིན་མི་ཚེའི་དོན་སྙིང་དང་གོ་རྟོགས་རྒྱ་
ཆེར་འཚོལ་མཁན་རྣམས་ལ།



ཐུགས་རྗེ་བཀའ་དྲིན།
༄༅། །ཐོག་མར་དཔེ་དེབ་འདིའི་རྩོམ་པ་པོ་སྦི་ཨེ་ལེན་ ཝེ་ལེ་སེ་མཆོག་ལ་ཐུགས་རྗེ་
ཆེ་ཞུ་རྒྱུ་ཡིན། ཁོང་གི་རེ་འདུན་དང་། མཐུན་རྐྱེན་གྱི་རྒྱབ་སྐྱོར་མེད་ཚེ། དཔེ་དེབ་འདི་
ཀློག་པ་པོ་ཁྱེད་ཀྱི་ལག་ཏུ་ཡོད་མི་སྲིད། སྐུའི་གསུང་སྒྱུར་གཙོ་བོ་ཐུབ་བསྟན་སྦྱིན་པ་
ལགས་ནས་ཕྲན་རྩོམ་པ་པོར་མཚམས་སྦྱོར་གནང་བ་དང་། འབྲིང་བ་འཇིགས་མེད་ཀྱིས་
བོད་འགྱུར་འདི་ལ་ཞུ་དག་སྤུས་ལེགས་གནང་ཞིང་། གྲོགས་ཨ་འབྲུག་དཀོན་མཆོག་
དང་མེ་འོད་གཉིས་ཀྱིས་ཞིབ་ཀློག་བྱས། ལྷག་པར་ཨ་འབྲུག་དཀོན་མཆོག་གིས་ཚིག་
བརྗོད་སོགས་ཀྱི་ཐད་ནས་བསམ་ཚུལ་ཡང་མང་པོ་ཞིག་བཏོན་བྱུང་། གྲོགས་གཞོན་ནུ་
དོན་འགྲུབ་ཀྱིས་ལུང་འདྲེན་གྱི་དཔེ་ཆའི་མིང་སོགས་འཚོལ་སྡུད་དང་། རྡ་ས་བོད་ཀྱི་
དཔེ་མཛོད་ལས་བྱེད་བསོད་ནམས་སྟོབས་རྒྱལ་གྱིས་དཔེ་ཆ་འཚོལ་རོགས་བྱས་པ་
བཅས་ལ་ཐུགས་རྗེ་ཆེ་ཞུ་རྒྱུ་ཡིན།།



དཔར་སྐྲུན་གསལ་བཤད།
༄༅། །དྷ་ས་བོད་ཀྱི་དཔེ་མཛོད་ཁང་ནས་༧གོང་ས་ྋསྐྱབས་མགོན་ཆེན་པོའི་བླ་ན་
མེད་པའི་དགོངས་གཞི་དང་། ལམ་སྟོན་བཀའ་སློབ་ཟབ་མོ་སྔ་ཕྱིར་ཕེབས་དོན་ལྟར་
མགོན་པོ་གང་གི་བཀའ་དྲིན་ཏིལ་འབྲུ་ཙམ་ཞིག་གཟོ་ཕྱིར་འདི་གའི་ལས་སྣེ་ཡོངས་
ནས་རང་ནུས་ཅི་ལྕོགས་ཀྱི་སྒོ་ནས་བོད་ཀྱི་རྩ་ཆེའི་ཆོས་རིག་དང་། ལྟ་གྲུབ། ཚན་
རིག་སོགས་དང་འབྲེལ་བའི་དེབ་ཕྲེང་གྲངས་ ༥༧༠ ཙམ་ཞིག་དཔར་དུ་སྐྲུན་ཡོད་
ཅིང་། ལྷག་པར་དུ་བོད་ཀྱི་ཤེས་རིག་མི་ཉམས་ཡུན་གནས་ཆེད་བོད་ཀྱི་གྲྭ་བཙུན་
རྣམས་ཀྱིས་འཆད་རྩོད་རྩོམ་པ་སྟེ་མཁས་ཚུལ་གསུམ་གྱི་འཕྲིན་ལས་ཀྱི་མཛད་པ་རྒྱ་
ཆེར་སྐྱོང་བཞིན་པའི་ཐོག་བར་ལམ་ཞིག་ནས་བོད་ཀྱི་དགོན་སྡེ་ཁག་ལ་ཚན་རིག་སློབ་
ཁྲིད་དང་། སློབ་ཚན་གོ་སྒྲིག་ཞུས་ཏེ་བགྲང་བྱ་བཅུ་ལྷག་སོང་བ་དང་། བརྒྱུད་རིམ་
དེའི་རིང་འདི་གའི་དཔེ་མཛོད་ཁང་ནས་ཕྱི་ལོ་ ༢༠༠༨ ནས་བཟུང་ཚན་རིག་སྡེ་ཚན་
ཞིག་གསར་དུ་ཕྱེས་ཏེ་ཨ་རིའི་ཨེ་མོ་རི་མཐོ་སློབ་དང་སེ་གྷར་ཚན་རིག་སྣེ་ཁྲིད་ཁང་
དང་མཉམ་ལས་ཀྱི་སྒོ་ནས་ད་བར་ཟབ་སྦྱོང་ཐེངས་ཉི་ཤུ་ལྷག་རིང་བོད་ཀྱི་གྲྭ་བཙུན་
ཞལ་གྲངས་ཉིས་བརྒྱ་ཉི་ཤུ་སྐོར་ཞིག་ལ་ཚན་རིག་སློབ་ཁྲིད་ཞུ་ཐུབ་པ་བྱུང་ཡོད།
སློབ་དཔོན་ཆེན་མོ་སྦི་ཨེ་ལེན་ ཝེ་ལེ་སེ་ B. Alan Wallace མཆོག་ནས་དཔེ་
སྐྲུན་གྱི་རེ་བསྐུལ་གནང་བ་ལྟར་ “འཕྲང་དུ་ལུས་པའི་སེམས་ཀྱི་གནས་བབ། ཚན་རིག་
དང་། ནང་ཆོས། ཡེ་ཤུའི་ཆོས་ལུགས་བཅས་ཀྱིས་སྒོམ་ལ་དཔྱད་པ” ཞེས་པའི་དཔེ་
དེ བ་འདིའི་ནང་རྩོམ་པ་པོ་ཁོང་གིས་འདས་པའི་བགྲང་བྱ་བཞི་བཅུ་ལྷག་རིང་བོད་ཀྱི་
རིག་གཞུང་སྤྱི་དང་ལྷག་པར་ནང་པའི་ཞི་གནས་ཐོག་ཐོས་བསམ་སྒོམ་གསུམ་གྱི་ཉམས་



VI དཔར་སྐྲུན་གསལ་བཤད།
ལེན་ཞིབ་མོར་གནང་བ་དང་། རང་གི་མྱོང་བ་དངོས་ཀྱི་འཆར་སྣང་ལ་གཞིགས་ཏེ་དེང་
དུས་ཀྱི་ཚན་རིག་དང་། ནང་པའི་ལྟ་གྲུབ། ཡེ་ཤུའི་ཆོས་ལུགས་བཅས་ཀྱི་ངོས་ནས་
སྒོམ་གྱི་འཕེལ་རིམ་དང་དེའི་གོ་དོན་འགྲེལ་ཚུལ་ཐད་གཞུང་ལུགས་སོ་སོའི་ལྟ་ཚུལ་ལ་
ཞིབ་དཔྱད་གསལ་འགྲེལ་བཀོད་པའི་དཔྱད་གཞིའི་རྒྱུ་ཆ་གསར་གྲས་ཤིག་ཡིན་འདུག་
པས་གཞན་དུ་མ་མཆིས་པའི་ཁྱད་ཆོས་དང་རིན་ཐང་ཆེན་པོ་ལྡན་པ་ནི་སྨོས་ཅི་དགོས།
གཞན་ཡང་དེབ་འདིའི་སྒྱུར་བ་པོ་བསྟན་འཛིན་རིག་བཟང་ལགས་ཀྱིས་ངལ་བ་
ཁྱད་དུ་བསད་ནས་འགྱུར་གྱི་བྱ་བ་ཁ་གསལ་ཁུངས་བཙན་དང་། ཚིག་སྦྱོར་འབྲེལ་
ཆགས་ཀྱི་ཁྱད་ཆོས་བསྟན་པ། ཞུ་དག་གི་འགན་འཁུར་གང་ལེགས་གནང་བར་ཡི་
རངས་ཞུ་རྒྱུ་མ་ཟད། གལ་པོ་ཆེ་ལ་ནན་ཏན་གྱི་ཚུལ་ལྟར་འདི་གའི་ཚན་རིག་སྡེ་
ཚན་གྱི་འགན་འཛིན་ཉི་མ་རྒྱལ་མཚན་ལགས་ཀྱིས་འགྱུར་གྱི་མ་ཕྱིར་བསྡུར་ནས་
བསྐྱར་དུ་ཞུ་དག་ཞིབ་ཚགས་བཏང་བ། ད་ཕན་གཏན་འབེབས་ཟིན་པའི་ཚན་རིག་
གི་བརྡ་ཆད་འགའ་ཞིག་བཀོལ་སྤྱོད་དང་ཁ་སྐོང་ལེགས་པར་གནང་བ་དང་། བསྟན་
འཛིན་དཔལ་སྒྲོན་ལགས་ནས་དེབ་བཀོད་སྒྲིག་འཇུག་གནང་བ། བསྟན་འཛིན་མིག་
དམར་ལགས་ནས་དེབ་འདིའི་རྒྱབ་ཤ་ཇུས་འགོད་ཀྱི་གྲོགས་དན་གནང་བ་བཅས་
གངས་ཅན་རིག་མཛོད་ཀྱི་ནང་དུ་གཅིག་ལས་དུ་མར་འཕེལ་བའི་སྤར་གྱི་འཕྲུལ་དུ་
བསྒྲུབས་འདུག་པ་ལགས་ན། དོན་གཉེར་ཅན་ཀུན་ལ་ཕན་ཐོགས་དང་འདོད་འདུན་
སྐོང་ཐུབ་པའི་འདུན་པ་དང་བཅས་དྷ་ས་བོད་ཀྱི་དཔེ་མཛོད་ཁང་གི་འགན་འཛིན་
མིང་འཁུར་བ་དགེ་བཤེས་ལྷག་རྡོར་གྱིས་ ༢༠༡༢ ལོའི་ ཟླ་ ༩ ཚེས་ ༥ ལ། །



རྩོམ་པ་པོའི་སྔོན་གླེང་།
༄༅། །ཕྱི་ལོ་ཉིས་སྟོང་དྲུག་གི་སྟོན་ཁར་བདག་གི་སྔ་ཚར་བུ་མོ་ སཱ་ར་ ཝོ་ལེན་ཌ་
Sarah Voland ཡིས་རེ་སྐུལ་ཞིག་འཕྲིན་ཡིག་བརྒྱུད་ནས་ང་ལ་བསྐུར་བྱུང་། ཁོ་མོས་
ཕྱིའི་འབྱོར་པ་ཐེ་བའི་རང་ཉིད་ཀྱི་འཚོ་བའི་གནས་རིམ་སྤྱི་ལ་བློ་ཁ་ཧ་ཅང་ཚིམས་ཡོད་
ཚུལ་གླེང་བཞིན་རེ་སྐུལ་དེ་འགོ་བཙུགས་འདུག ཡིན་ཡང་། ཁོ་མོས་ད་ལྟ་བྱེད་འདོད་
པ་ཞིག་ནི་རང་གི་སེམས་དང་། ནང་སེམས་ཀྱི་འཚོ་བའི་ཡོན་ཏན་རྣམས་ཡར་རྒྱས་སུ་
གཏོང་རྒྱུ་འདི་ཡིན་ཟེར། འདིའི་ཕྱོགས་ལ་ལམ་སྟོན་བྱེད་ཅིང་། རྗེས་ཕྱོགས་ཁོ་མོའི་
བུ་ལའང་ཕན་པའི་དེབ་ཅིག་རྩོམ་རོགས་ཞེས་བྲིས་འདུག ཁོ་མོར་དགོས་པ་ནི་རང་གི་
ཁྱིམ་ཚང་དང་། གཞན་ཡང་སོ་སོའི་འཚོ་བ་གནས་རིམ་གསར་པ་ཞིག་ལ་སྤོར་ཆེད་
ཤེས་ཡོན་འཚོལ་བཞིན་པའི་མི་སུ་ལའང་ཕན་ཐོགས་པའི་དེབ་ཅིག་རེད།
ཁོ་མོས་ང་ལ་རེ་སྐུལ་འདི་བསྐུར་བ་ནི་ང་ཚོའི་བར་ལ་འབྲེལ་བ་ཟབ་པའི་རྒྱུ་
མཚན་གཅིག་པུས་མིན་ཞིང་། བདག་ནི་ཤར་ནུབ་གཉིས་ཀའི་གོ་རྟོགས་འཚོལ་
ཞིབ་ཀྱི་ལྟ་བའི་ལངས་ཕྱོགས་ལ་དམིགས་བསལ་གྱིས་རྒྱུས་མངའ་ཡོད་པས་ཀྱང་
ཡིན། ངས་འདས་པའི་ལོ་ངོ་སུམ་ཅུ་སོ་བརྒྱད་ཀྱི་རིང་ལ་མཁྱེན་རྒྱ་ཡངས་པའི་བླ་མ་
དང་། དགེ་བའི་བཤེས་གཉེན་མང་པོའི་ཞབས་ལ་གཏུགས་མྱོང་
། ྋགོང་ས་ཏཱ་ལའི་བླ་
མ་མཆོག་གཙོས་ཁྱད་པར་ཅན་གྱི་སྒོམ་ཆེན་པ་དང་། སྒོམ་སྒྲུབ་ཉམས་ལེན་པ་གཞན་
ཡང་ཁོང་ཚོའི་གྲས་སུ་ཡོད། བདག་ནི་ྋགོང་ས་ཏཱ་ལའི་བླ་མ་མཆོག་གི་དྲུང་ནས་རབ་
ཏུ་བྱུང་ཞིང་། རྒྱ་གར་དང་། ཤྲཱི་ལངྐ། བོད། སཱུ་ཛར་ལན་ཌ་བཅས་ན་ཡོད་པའི་ནང་པའི་
དགོན་པ་ཁག་ཅིག་ཏུ་ལོ་ངོ་བཅུ་བཞི་ལ་སློབ་གཉེར་བྱས་མྱོང་། ངས་རང་ཉིད་གྲྭ་པ་ཡིན་
པའི་སྐབས་དང་། ཕྱིས་སུ་ཧི་མ་ལ་ཡའི་རི་རྒྱུད་དང་། ནང་པའི་དགོན་པ། བྱེ་ཐང་། དེ་



VIII རྩོམ་པ་པོའི་སྔོན་གླེང་།
བཞིན་ཁེ་ལི་ཕོར་ནི་ཡཱའི་ California ནང་དུ་ཡོད་པའི་རང་གི་ཁྱིམ་བཅས་ན་སྒོམ་
སྒྲུབ་ལ་ལོ་མང་པོར་འབད་བརྩོན་བྱས་དང་བྱེད་བཞིན་པ་ཡིན། ངས་ད་དུང་ཨེམ་ཧར་
སེཊ་མཐོ་སློབ་ Amherst College ཏུ་ཚན་རིག་གི་ལྟ་གྲུབ་དང་། དངོས་ཁམས་རིག་
པ་གཉིས་ལ་སྦྱང་བ་བྱས་ནས་མཐར་ཕྱིན་ཅིང་། སི་ཊན་ཕོར་ཌ་མཐོ་སློབ་ Stanford
University ཏུ་ཆོས་ལུགས་ཞིབ་འཇུག་གི་ཐོག་ནས་འབུམ་རམས་པའི་གོ་གནས་
བླངས། དེའི་རྗེས་སུ་བདག་གིས་ སཱན་ཏ་ བྷར་བྷ་རའི་ Santa Barbara ནང་དུ་ཡོད་
པའི་ཁེ་ལི་ཕོར་ནི་ཡ་མཐོ་སློབ་ཀྱི་ཆོས་ལུགས་ཞིབ་འཇུག་སྡེ་ཁག་ཏུ་ལོ་ངོ་བཞི་ཙམ་
ལ་སློབ་ཁྲིད་བྱས། ཕྱི་ལོ ༡༩༩༠ ལོ་ནས་བཟུང་མཐོ་སློབ་ཆེ་ཁག་གི་ཡུལ་རྟོགས་ཚན་
རིག་ཚན་རིག་པའི་ཉམས་ཞིབ་སྡེ་ཚན་མང་པོ་དང་མཉམ་འབྲེལ་གྱིས་མི་ཞིག་གི་བདེ་
ཐང་དང་། སེམས་ཁམས་དང་མྱོང་ཚོར་གྱི་ཆ་སྙོམས་ལ་སྒོམ་གྱིས་ཤུགས་རྐྱེན་ཅི་ཞིག་
ཐེབས་མིན་ལ་བརྟག་དཔྱད་བྱས་ཡོད། ཉམས་ཞིབ་འདིའི་རིགས་དར་སྤེལ་གཏོང་སླད་
བདག་གིས་སཱན་ཏ་བྷར་བྷ་རའི་རྣམ་པར་ཤེས་པའི་ཞིབ་འཇུག་ཁང་ཟེར་བ་ཞིག་ཀྱང་
གསར་འཛུགས་བྱས་ཤིང་། ངས་འདས་པའི་ལོ་མང་རིང་ལ་ཚན་རིག་པ་དང་། ལྟ་གྲུབ་
སྨྲ་བ། ནང་སེམས་ཀྱི་ཉམས་ལེན་པ། ནང་པའི་མཁས་དབང་སོགས་ཀྱི་ཆེད་དུ་དམིགས་
ནས་དཔེ་དེབ་མང་པོ་ཞིག་བསྒྱུར་ཞིང་བརྩམས་ཡོད།
འོན་ཀྱང་། སཱ་རཱས་ཁོ་མོ་ལྟ་བུའི་ཀློག་པ་པོ་ཚོར་དེབ་ཅིག་རྩོམ་རོགས་ཞེས་ང་ལ་
རེ་སྐུལ་བྱས་འདུག དེ་ཡང་ལྟ་གྲུབ་རིག་པ་དང་། ནང་དོན་རིག་པ། ཚན་རིག་བཅས་ཀྱི་
བརྡ་ཆད་བཀོལ་སྤྱོད་མ་བྱས་པར་འགྲོ་བ་མིའི་འཚོ་གནས་དང་། སེམས་ཀྱི་རང་བཞིན་
སྐོར་གྱི་གཞི་རྩའི་གནད་དོན་རྣམས་ལ་གསལ་ཁ་འབྱེད་པའི་དེབ་ཅིག་ཡིན་དགོས། ཁོ་
མོས་བརྗོད་དོན་ལ། ལོ་ན་ཆུང་དུས་མོའི་ཚོར་སྣང་ཞིག་ལ་རང་ཉིད་སྐྱེས་པ་ནི་རླབས་
ཆེ་ཞིང་དོན་སྙིང་ལྡན་པའི་བྱ་གཞག་ཅིག་བསྒྲུབ་པའི་དོན་དུ་ཡིན་པ་དང་། སྐབས་དེར་
ཚོར་སྣང་འདི་ནི་ཁོ་མོར་མ་གཏོགས་གཞན་ལ་མེད་པར་བསམས་མོད། ཁོ་མོས་མཛའ་
འདྲིས་དང་འབྲེལ་ལམ་མང་པོ་ཞིག་བརྒྱུད་ནས་ཤེས་པ་ནི། འཇིག་རྟེན་འདིར་འོངས་པ་
དེ་དམིགས་ཡུལ་གལ་ཆེན་ཞིག་གི་དོན་དུ་ཡིན་པའི་ཚོར་སྣང་འདི་མོའི་རོགས་པ་དང་།
གྲོགས་པོ་ཉེ་པོ་མང་པོ་ཞིག་ལའང་གཅིག་མཚུངས་སུ་ཡོད་པ་འདི་རེད། ཡིན་ཡང་།



རྩོམ་པ་པོའི་སྔོན་གླེང།
IX
དམིགས་ཡུལ་དེ་ངོས་འཛིན་བྱེད་པ་དང་བསྒྲུབ་ཐུབ་མཁན་ནི་ཉུང་ཤས་ཤིག་ལས་མེད་
པར་སྣང་། ཁོ་མོའི་བསམ་ཚུལ་ལ་རླབས་ཆེན་གྱི་བྱ་གཞག་ལ་སྙེག་པའི་འདུན་པ་དྲག་
པོ་འདིར་རྒྱུ་མཚན་ཡོད་ངེས་ནའང་། སྟབས་མ་ལེགས་པར་ཚོར་སྣང་འདི་དག་ནི་ལོ་
དང་བསྟུན་ནས་ཡལ་འགྲོ་བ་དང་། ང་ཚོའི་དྲི་བ་རྣམས་ལ་ལན་ཡག་པོ་ཞིག་མེད་པར་
ལྷག་ཡོད་ཟེར།
ཁོ་མོ་ནི་རང་གི་མི་ཚེའི་ཆ་ཤས་ཕལ་ཆེ་བ་ལ་ཡེ་ཤུ་པ་ཞིག་ཡིན་པར་མ་ཟད།
ཆོས་ལུགས་འདིའི་ནང་ནས་རང་ཉིད་ལ་གདམས་ངག་དང་མྱོང་བའང་མི་ཉུང་བ་ཞིག་
ཐོབ་ཡོད་པའི་བསམ་པ་ཞིག་ཁོ་མོར་ཡོད། ཡིན་ཡང་། ཁོ་མོའི་ཚོར་སྣང་ཞིག་ལ་ད་དུང་
འཚོལ་སྙེག་དང་ཤེས་རྟོགས་བྱེད་དགོས་པ་མང་པོ་ཡོད་པ་དང་། མོའི་ཚོར་རྟོགས་ལ་
གཞིགས་ན་སྒོམ་སྒྲུབ་ནི་སྨོན་ལམ་གྱི་ནང་ནས་ཟབ་ཤོས་དང་དྭངས་ཤོས་དེ་རེད། རྒྱུ་
མཚན་དེའི་ཕྱིར་ཁོ་མོས་སྒོམ་གྱི་རྣམ་པ་ལྷད་མེད་རྙིང་ཤོས་དང་། ཉམས་ལེན་དེ་ཚོའི་
ཐོག་མའི་འབྱུང་ཁུངས་དང་ལོ་རྒྱུས་བཅས་ལ་སྦྱང་འདོད་བྱུང་འདུག ཁོ་མོས་སྒོམ་ལ་
གོམས་འདྲིས་བྱས་ནས་ང་ཚོ་ཚང་མས་འདྲི་བཞིན་པའི་གཤམ་གསལ་གྱི་དྲི་བ་རྣམས་
ལ་ལན་འཚོལ་བའི་རེ་བ་བྱེད་ཀྱིན་ཡོད། རང་ཉིད་སུ་ཡིན་ནམ། ང་ཚོ་ནི་སྤྱི་ཚོགས་ཀྱི་
ཚོགས་མི་དང་། བཟའ་ཟླ། ཕ་མ་ལྟ་བུའི་ལས་འགན་རང་གི་མི་ཚེའི་ནང་དུ་སྒྲུབ་བཞིན་
པ་འདི་ཙམ་ཡིན་ནམ། གནས་རིམ་ཟབ་ས་ཞིག་ནས་ང་ཚོ་རེ་རེར་རང་ཉིད་ཀྱི་ཁོར་ཡུག་
གི་ཐོན་སྐྱེད་ཙམ་མ་ཡིན་པའི་ཁྱད་ཆོས་ཤིག་ཡོད་པ་མ་ཡིན་ནམ། ང་ཚོ་ལ་རང་གི་ལུས་
ཕུང་མ་ཡིན་པའི་འཚོ་གནས་ཤིག་ཡོད་དམ། སྡིག་པ་དང་སྦྱོར་ངན་ནི་ང་ཚོ་སྐྱེས་དུས་
ནས་ལྷན་སྐྱེས་སུ་གྲུབ་པ་ཞིག་ཡིན་ནམ། འགྲོ་བ་མིའི་རང་བཞིན་ལ་བཅོས་བསྒྱུར་བྱས་
ནས་ང་ཚོ་ཡོངས་སུ་དགེ་བའི་ངོ་བོར་འགྱུར་བ་དང་། དཀོན་མཆོག་དང་མཐུན་འགྲིག་
ཏུ་གནས་པའི་ཚོར་བ་ཞིག་འབྱུང་ཐུབ་བམ།
ཞིབ་འཇུག་གི་ལས་གཞི་འདྲ་མིན་གྱི་ནང་དུ་ངས་ཡུན་རིང་ལ་ཡུལ་རྟོགས་ཚན་
རིག་པ་དང་མཉམ་འབྲེལ་བྱས་མྱོང་བ་རྒྱུ་མཚན་དུ་བྱས་ཏེ། ཁོ་མོས་ད་དུང་ང་ལ་ཆེད་
མཁས་སྒོམ་པ་བ་ཚོར་བརྟག་དཔྱད་བྱས་པའི་དབང་རྩའི་ཚན་རིག་པ་ཚོས་ཁོང་ཚོའི་
གྲུབ་འབྲས་ཀྱི་སྐོར་ལ་ཅི་ཞིག་རྗོད་ཀྱི་ཡོད་དམ་ཞེས་བྲིས་འདུག དེང་གི་སྤྱི་ཚོགས་



X
རྩོམ་པ་པོའི་སྔོན་གླེང།
ཀྱི་ནང་དུ་ད་ལྟའི་ང་ཚོའི་འཚོ་བ་སྐྱེལ་སྟངས་ལ་གཞིགས་ན་ཞིབ་འཇུག་འདིའི་རིགས་
ཀྱི་ཐོག་ནས་འབྲས་བུ་ཅི་ཞིག་ང་ཚོར་འཐོབ་རྒྱུའི་རེ་བ་རྒྱག་གི་ཡོད་དམ། འབྲས་བུ་དེ་
ཚོའི་ཕ་རོལ་ལ་ད་དུང་གནས་རིམ་གཞན་ཡང་ཡོད་དམ། སྤྱིར་བཏང་གི་མི་ཚོས་རྒྱུན་
དུ་སྒོམ་བརྒྱབས་ན་ཁོ་ཚོར་འཐོབ་བྱ་ཅི་ཞིག་ཡོད་དམ། ཁོང་ཚོར་དཀའ་ངལ་ཅི་ཞིག་
འཕྲད་རྒྱུ་ཡིན་ནམ། ཁོང་ཚོས་དཀའ་ངལ་དེ་ཚོར་གདོང་ལེན་ཇི་ལྟར་བྱེད་དགོས་སམ།
དཀོན་མཆོག་དང་། སྐྱེ་བ་སྔ་ཕྱི་སོགས་ཡོད་མེད་ཀྱི་མཐའ་མི་འཛིན་མཁན་ཞིག་ལ་
སྒོམ་ལས་འཐོབ་རྒྱུ་ཅི་ཞིག་ཡོད་དམ། སྒྲིག་འཛུགས་ཀྱི་དབང་དུ་སོང་བའི་ཆོས་ལུགས་
ལ་དོགས་ཟོན་བྱེད་ཅིང་
། བྲེལ་འཚབ་ཆེ་བའི་མི་ཚོར་མྱུར་དུ་བསྒྲུབ་ཆོག་པའི་སྒོམ་
སྟབས་བདེ་ཞིག་ཡོད་དམ།
ཁོ་མོའི་རེ་སྐུལ་འདིས་ང་ལ་སེམས་འགུལ་ཐེབས་བྱུང་། དངོས་ཁམས་རིག་པ་བ་
དང་། ལྟ་གྲུབ་སྨྲ་བ། དབང་རྩའི་ཚན་རིག་པ། སེམས་ཁམས་སྨྲ་བ། དེ་བཞིན་ཤར་ནུབ་
གཉིས་ཀའི་ངའི་སློབ་སྟོན་པ་དང་དགེ་རྒན་ཏེ། ནང་བསྟན་དང་ཡེ་ཤུའི་ཆོས་ལུགས་ཀྱི་
མཁས་དབང་དང་། སྒོམ་སྒྲུབ་ཉམས་ལེན་པ་སོགས་ཀྱི་མཁྱེན་དཔྱོད་ལས་བྱུང་བའི་དཔེ་
དེབ་འདི་ནི་ཁོ་མོའི་རེ་སྐུལ་ལ་ཡ་ལན་གྱི་ཚུལ་དུ་གྲུབ་ཡོད། སྔོན་མ་རྣམས་ལ་ལྟོས་
ནའང་ད་ཐེངས་ཀྱི་དཔེ་དེབ་འདི་འབྲི་བར་དགའ་བ་ཆེན་པོ་ཞིག་བྱུང་སོང་། ངས་ལེའུ་
རེ་རེ་བྲིས་ནས་སཱ་རཱ་ལ་བསྐྱར་ཞིབ་བྱེད་པར་བསྐུར་ཞིང་། ཁོ་མོས་གཟབ་ནན་གྱིས་
བཀླགས་ནས་གོ་དཀའ་བའི་གནད་དོན་ལ་གསལ་ཁ་དང་། ངའི་བསམ་བློ་ལ་མ་འཁོར་
བའི་རིགས་ཁ་སྣོན། མོའི་ཉམས་སྣང་ལ་འགྲེལ་བཤད་ལེགས་པོ་མེད་པའི་དུམ་ཚན་
བསྐྱར་བཅོས། འབྲེལ་མེད་ཀྱི་རྒྱུ་ཆ་རྣམས་བསུབ་དགོས་པ་བཅས་ཀྱི་བསམ་ཚུལ་
ཡང་ཡང་བཏོན་བྱུང་། འདས་པའི་ལོ་ངོ་སུམ་ཅུ་སོ་ལྔའི་རིང་ལ་རྩོམ་འབྲི་བྱས་པའི་ཁྲོད་
དུ་ང་ལ་ཁོ་མོ་ལྟ་བུའི་རྩོམ་སྒྲིག་པ་ཞིག་ཡོད་མ་མྱོང་། ཁོ་མོ་ནི་དཔེ་དེབ་ཀྱི་བརྗོད་བྱ་ལ་
དང་བ་ཆེ་ཞིང༌། ངའི་གོ་རྟོགས་རྣམས་གཞན་དང་མཉམ་སྤྱོད་བྱེད་པའི་འབད་བརྩོན་ལ་
རྒྱབ་སྐྱོར་ཤུགས་ཆེན་བྱས་ཡོད། ངས་གང་ཞིག་བྲིས་པ་ལེགས་པོ་མེད་ཚེ་དོན་ལ་ཁེལ་
བའི་སྐྱོན་བརྗོད་བྱེད་པ་ལའང་ཁོ་མོས་འཛེམ་དོགས་གཏན་ནས་བྱས་མེད།
སྒོམ་གྱི་འབྱུང་ཁུངས་དང་དེའི་ཕན་ཡོན་གྱི་ཚན་རིག་གི་ཞིབ་འཇུག་དང་འབྲེལ་



རྩོམ་པ་པོའི་སྔོན་གླེང་།
XI
བའི་ལེའུ་དག་གི་རྗེས་ཏེ། ས་བཅད་གཉིས་པ་ནི་སྒོམ་གྱི་ཉམས་ལེན་དང་། དེ་འབྲེལ་
གྱི་རྣམ་གཞག་རྣམས་གཙོ་བོར་བཟུང་ནས་ལེའུ་གཉིས་རེ་མཉམ་བསྒྲིགས་ཀྱི་རིམ་པས་
གྲུབ་ཡོད། ཉམས་ལེན་སྐོར་གྱི་ལེའུ་དག་གི་ནང་དུ་ཡེ་ཤུའི་ཆོས་ལུགས་དང་། ནང་
ཆོས་གཉིས་ཀར་གཅིག་མཚུངས་སུ་འབྲེལ་ཞིང་མཐུན་པའི་སྒོམ་སྒྲུབ་ཉམས་ལེན་གྱི་
རིམ་པའི་གནད་འགག་མདོར་བསྡུས་ཤིག་ཡོད། ཐོག་མར་དྲན་པ་མཉམ་བཞག་ལ་སྦྱང་
བ་བྱེད་སྟངས་ཆེས་རགས་པ་ནས་འགོ་བཙུགས་ཏེ། མཐའ་མར་རྣམ་པར་ཤེས་པ་དང་
ཕྱིའི་འཇིག་རྟེན་གྱི་ལྟོས་བཅས་ཀྱི་འབྲེལ་བ་དང་། སེམས་ཀྱི་མཐར་ཐུག་གི་རང་བཞིན་
རྟོགས་པར་དམིགས་པའི་ཉམས་ལེན་ཕྲ་མོ་རྣམས་ཀྱིས་གྲུབ་ཡོད། ཀློག་པ་པོ་ཚོས་
ཉམས་ལེན་དེ་དག་ལག་ལེན་ལ་འདེབས་འདོད་ཚེ་གདམས་ངག་རྣམས་བཀླགས་ནས་
ཚོད་ལྟ་བྱེད་ཆོག ཡང་ན་ཐབས་ལམ་རེ་རེའི་གདམས་ངག་འོད་སྡེར་དུ་བཅུག་ཡོད་པས།
སཱན་ཏ་བྷར་བྷ་རའི་རྣམ་པར་ཤེས་པའི་ཞིབ་འཇུག་ཁང་ནས་ཉོས་ཏེ། འོད་སྡེར་ལ་ཉན་
བཞིན་ཉམས་ལེན་ལ་སྦྱངས་ནའང་འགྲིག (htp://sbinstitute.com) སྒོམ་གྱི་རིམ་
པ་ལ་འཇུག་མཁན་ཚོས་ཡིད་ལ་འཛིན་དགོས་རྒྱུ་ཞིག་ནི། ཐེངས་དུ་མར་ཚོད་ལྟ་བྱས་
པ་ཙམ་གྱིས་ཉམས་ལེན་དེ་ཚོ་ཚང་མའི་འབྲས་བུ་མྱོང་མི་ཐུབ། དེ་དག་གི་ཕན་ཡོན་ཆ་
ཚང་བ་ཞིག་འཐོབ་པར་ལོ་མང་རིང་གི་ཉམས་ལེན་གྱི་དཀའ་སྤྱད་དང་། ཚད་ལྡན་གྱི་
དགེ་རྒན་ཞིག་གི་ལམ་སྟོན་ལ་བརྟེན་དགོས་པ་ཡིན།
ཁོ་མོའི་ཐོག་མའི་རེ་སྐུལ་དང་། ང་ལ་ཉམས་པ་མེད་པའི་རྒྱབ་སྐྱོར་བྱས་ནས་ངའི་
ནུས་པ་འདོན་དུ་བཅུག་པ་བཅས་ཀྱིས་སཱ་རཱ་ནི་ང་ལ་བཀའ་དྲིན་ཆེན་པོ་ཡིན། ཀིམ་བྷར་
ལེས་ Kimberley རྩོམ་སྒྲིག་གི་ཐོག་ལ་བསམ་ཚུལ་བཏོན་པ་དང་། ནེན་སི་ ལིན་ ཀ་
ལེ་བྷན་ Nancy Lynn Kleban གཉིས་ཀྱིས་མ་རྩོམ་ལ་ཞུས་དག་ཡང་དག་བྱས་ཤིང་།
ཕི་རེ་ཌི་ ཀུ་པར་དང་། Fred Cooper ཨེ་ཌམ། Adam Frank བྷེན་ ཤཱ་པི་རོ། Ben
Shapiro པི་ཡཱག་ ལུའི་སི་ Pier Luigi Luisi བཅས་ཀྱིས་ཆེད་ལས་རང་བཞིན་
གྱི་གནད་འགག་གི་ཐོག་ལ་ལམ་སྟོན་མཛད་པ་བཅས་ཁོང་ཚོ་ཚང་མར་ངས་ཐུགས་རྗེ་
ཆེ་ཞུ་རྒྱུ་ཡིན། ངའི་གྲོགས་པོ་དང་ལས་རོགས་ བྷ་རཱ་ཡན་ Brian Hode1 གྱིས་ཧུར་
བརྩོན་ཆེན་པོས་དཔེ་དེབ་འདིའི་མ་དཔེ་ལ་མགོ་ནས་མཇུག་བར་དུ་མཐའ་མའི་མཛེས་



XII
རྩོམ་པ་པོའི་སྔོན་གླེང་།
ཉམས་བཏོད་པ་དེར་ལྷག་ཏུ་ཐུགས་རྗེ་ཆེ། མཐའ་མར་ཀོ་ལམ་བྷི་ཡཱ་མཐོ་སློབ་ Colum-
bia University Press ཀྱི་དཔེ་སྐྲུན་ཁང་གི་ལྟ་གྲུབ་རིག་པ་དང་ཆོས་ལུགས་ཀྱི་རྩོམ་
སྒྲིག་པ་ཝེན་ཌི་ ལོ་ཁཱ་ནར་ Wendy Lochner གྱིས་ངའི་ལས་ཀར་རྒྱབ་སྐྱོར་བྱས་
ཤིང་། རྩོམ་སྒྲིག་ལས་རོགས་ལེ་སི་ལཱི་ ཀི་རི་སྭཱལ་ Leslie Kriesel གྱིས་མ་དཔེར་
རྩོམ་སྒྲིག་བྱས་པ་དེར་དེ་བཞིན་དུ་ཐུགས་རྗེ་ཆེ་ཞུ། ངའི་རེ་བ་ནི་ང་ཚོ་ཚང་མའི་འབད་
བརྩོན་འདིས་གོ་རྟོགས་འཚོལ་མཁན་ཚོ་དང་། དེ་བཞིན་རང་གི་འཚོ་བའི་ནང་དུ་དོན་
སྙིང་དང་འདོད་འཇོ་རླབས་ཆེན་འཚོལ་བཞིན་པའི་མི་ཚོར་ཕན་ཞིག་ཐོགས་རྒྱུ་དེ་ཡིན།།



དཀར་ཆག
ས་བཅད་དང་པོ།
སྒོམ༔ གང་དུ་བྱུང་བ་དང་འདིར་ཇི་ལྟར་སླེབས་པ།
༡ ང་སུ་ཡིན་ནམ།
༢ སྒོམ་གྱི་འབྱུང་ཁུངས།
༣ ཚན་རིག་གིས་ཕྱི་དོན་དུ་བསྒྱུར་བའི་སྒོམ།
༤ ཚན་རིག་གིས་སྒོམ་ལ་ཞིབ་འཇུག
ས་བཅད་གཉིས་པ།
སྒོམ་གྱི་རྣམ་གཞག་དང་ཉམས་ལེན།
ཚེ་སྲོག་གི་དབུགས་རྒྱུན་དམིགས་པར་འཛིན་པ།
ང་ཚོའི་རྣམ་རིག་སད་པ།
གནས་འགྱུ་འདྲེས་པ།
སེམས་ཤེས་པ་དང་སྦྱོང་བ།
ཤེས་པའི་འོད་སྣང་དེ་འཛིན་པ།
༡༠ ཤེས་པའི་ངོ་བོ་འཚོལ་ཞིབ།
༡༡ ཞིབ་ལྟ་བྱེད་མཁན་གྱི་ངོ་བོ་ལ་དཔྱད་པ།



XIV དཀར་ཆག
༡༥༧
༡༥༩
༡༩༣
༡༩༥
༢༢༣
༢༢༥
༣༤༥
ཤེས་པའི་ཡེ་གཞིའི་ངང་ཚུལ།
ཕར་གཡོ་ཚུར་འགུལ་གྱི་ཤེས་ཚོར།
ཐོག་མཐའ་མེད་པའི་རྣམ་ཤེས།
ཞི་ལྷིང་གི་ཤེས་ཚོར་གྱི་ནང་དུ་ངལ་གསོ་བ།
དོགས་འཇུག་རིང་ལུགས།
སེམས་ཀྱི་སྟོང་པ་ཉིད།
ནང་པའི་མཉམ་ཞུགས་ཀྱི་འཇིག་རྟེན།
དངོས་གཟུགས་ཀྱི་སྟོང་པ་ཉིད།
ཚན་རིག་དང་། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
ཐོག་མཐའ་མེད་པའི་ཤེས་པའི་ནང་དུ་ངལ་གསོ་བ།
ཤེས་པ་དྭངས་མའི་འོད་ཟེར་གྱི་བར་སྣང་།
བྱ་བའི་ཁྲོད་ཀྱི་སྒོམ།
འཇིག་རྟེན་ཧྲིལ་པོ།
ང་ཚོ་ནི་ཅི་ཞིག་ཆགས་རྒྱུ་ཡིན་ནམ།
བརྡ་ཆད་མཆན་འགྲེལ།
བརྡ་ཆད།
༢༤༩
༢༧།
༢༧༥
འ༠༥
༣༠༧
༢༩
འ༢༢
ཞ༢༥



ལེའུ་དང་པོ།
ད་སུ་ཡིན་ནམ།
༄༅། །སྒོམ་ནི་ལེགས་པར་སྲུང་བའི་འགྲོ་བ་མིའི་རིགས་ཀྱི་གསང་བ་ཞིག་རེད། གལ་
ཏེ་དགུ་ཚིགས་གཞན་ནས་འོངས་པའི་སེམས་ཅན་ཚོས་ང་ཚོའི་ལོ་རྒྱས་ཀློག་པ་དང་།
གློག་བརྙན་ལ་བལྟ་བ། དྲ་རྒྱ་ལ་སྔོག་ཞིབ་བཅས་བྱས་ནས་ང་ཚོར་ཞིབ་འཇུག་ནན་མོ་
ཞིག་བྱས་ཚེ། ཁོང་ཚོས་སྒོམ་གྱི་སྐོར་ལ་གོ་རྟོགས་འོལ་སྤྱི་ཙམ་ཞིག་མ་གཏོགས་
རྙེད་རྒྱུ་མ་རེད། ཁོང་ཚོའི་མཇུག་སྡོམ་ནི་ང་ཚོ་མང་ཆེ་བའི་སྒོམ་ལ་འཛིན་སྟངས་ཀྱི་ལྟ་
ཚུལ་དང་མཚུངས་ངེས། དེ་ཡང་སྒོམ་ཟེར་བ་ནི་སེམས་ངལ་ཞི་བར་བྱེད་པ་ལ་ཕན་ཞིང་
སེམས་གནས་ལ་འབེབས་བྱེད་ཀྱི་ཐབས་ཤེས་ཤིག་དང་། ན་ཚ་སྐོར་ཞིག་གི་བཅོས་
ཐབས་གཉིས་པ་ལྟ་བུ་རེད། རེད་་་ད་དུང་་་། སྒོམ་ནི་ནང་ཆོས་དང་ཧིན་དྷུ་ལྟ་བུའི་ཆོས་
ལུགས་ཁག་ཅིག་གི་ཕྱག་མཆོད་ཀྱི་ཆ་ཤས་ཤིག་རེད། འདི་ལས་ལྷག་པའི་ནང་དོན་ཞིག་
སྒོམ་ལ་མེད།
ཕྱིར་མ་མངོན་པ་གང་ནི་སྒོམ་གྱི་བྱེད་ལས་དེ་ཡིན་ཞིང་། འདི་ནི་རྣམ་པར་ཤེས་
པ་དང་། འཇིག་རྟེན་ལ་ཚན་རིག་དང་མཐུན་པའི་དཔྱད་པ་གཏོང་བྱེད་ཀྱི་ལག་ཆ་ཕྲ་མོ་
ཞིག་རེད། འདིར་ཚན་རིག་དང་མཐུན་པ་ཞེས་པ་ནི་ཚན་རིག་གི་བརྟག་ཐབས་ཀྱི་ངོ་
བོར་གྲུབ་པའི་ཁྱད་ཆོས་དེ་ཚོ་དང་ཆ་འདྲ་བའི་མངོན་སུམ་རིག་པའི་དཔྱད་ཐབས་སྒོམ་
གྱི་ནང་དུའང་འདུས་ཡོད་པའི་དོན་ཡིན། གནའ་བོའི་དུས་ནས་བཟུང་འཛམ་གླིང་གི་
ཡུལ་གྲུ་གང་སར་སྤྱི་ཚོགས་འདྲ་མིན་གྱི་ནང་དུ་སེམས་ཉམས་ལེན་གྱི་སྒོམ་པ་བ་ཚོས་



2
ང་སུ་ཡིན་ནམ།
སྒྲིག་འཛུགས་དང་ལྡན་པའི་སྒོ་ནས་ནང་ཡུལ་ཅན་གྱི་དངོས་ཡོད་གནས་ལུགས་དང་།
དེ་དང་ཕྱིའི་ཡུལ་གྱི་སྣང་ཚུལ་བར་གྱི་འབྲེལ་བ་གཉིས་ལ་ཞིབ་དཔྱོད་བྱས་ནས་ཞིབ་
འཇུག་གི་འབྲས་བུ་རྣམས་གསལ་བརྗོད་བྱས་ཡོད། སྒོམ་གྱིས་ཞི་ཞིང་བག་ཕེབས་པའི་
འཚོ་བ་ཞིག་བསྒྲུབ་ཐུབ་པ་དང་། དེ་བཞིན་ལུས་པོའི་འཕྲོད་བསྟེན་དང་སེམས་ཁམས་
ལ་ཤུགས་རྐྱེན་བཟང་པོ་ཐེབས་ཐུབ་པ་སོགས་ཀྱང་ཁོང་ཚོས་གསར་དུ་རྙེད་ཡོད། ཡིན་
ཡང་། འདི་ཚོ་ནི་ཁོང་ཚོའི་འཚོལ་སྙེག་གི་ཕན་ཡོན་སྤྱིར་བཏང་བ་སྐོར་ཞིག་རེད།
སྒོམ་པ་བ་ཁག་ཅིག་གིས་བསམ་བཞིན་དུ་རང་ཉིད་ཀྱི་གསར་རྙེད་གསང་ཡོད་
ཀྱང་། དེང་སང་སྒོམ་གྱི་འབྱུང་ཁུངས་རྣལ་མ་དེ་མང་ཚོགས་ལ་ལྐོག་གྱུར་ཞིག་ཆགས་
པའི་རྒྱུ་མཚན་ནི་ང་ཚོས་ཆོས་ལུགས་ངོས་འཛིན་བྱེད་སྟངས་དེ་རགས་རིམ་ཙམ་ཡིན་
པས་རེད། སྤྱིར་ང་ཚོས་ཆོས་ལུགས་ནི་བཀའ་ལུང་ ༼ ཡེ་ཤུ་མ་ཤི་ཀ་དང་། མོ་ཧཱ་མ་དཱ།
Mohammed ཡང་ན་མོའོ་སེ་སི་ Moses ཡིས་ ''ཀ” གསུངས་པ་རེད། དེའི་ཕྱིར་ང་
ཀ་ལ་ཡིད་ཆེས། ༽ གི་ཡིད་ཆེས་ལ་གཞི་བཅོལ་བའི་བསམ་བློའི་འཁྱེར་སོ་ལྟ་བུ་ཙམ་
ཡིན་པར་བསམ་གྱི་ཡོད། ཆོས་ལུགས་ཀྱི་བཀའ་ལུང་ལ་དོགས་འཇུག་མེད་པར་ཡིད་
ཆེས་བྱེད་མཁན་དང་། ཆོས་ཀྱི་སྣང་ཚུལ་ཐད་ཀར་མྱངས་ཏེ་དངོས་དོན་ར་སྤྲོད་ཀྱི་རེ་
བའི་ཁྲོད་ནས་རྩད་གཅོད་དང་ཞིབ་བཤེར་བྱེད་མཁན་གཉིས་ང་ཚོས་བག་ཟོན་མེད་པར་
གཅིག་ཏུ་བརྩི། འོན་ཀྱང་། འདི་གཉིས་ཀྱི་བར་ལ་ཁྱད་པར་ཆེན་པོ་ཞིག་ཡོད་ཅིང་། ང་
ཚོས་གཟབ་ནན་དུ་བརྟག་དཔྱད་བྱས་ཚེ། ཆོས་ཉམས་ལེན་པའི་རིགས་དེ་གཉིས་གཅིག་
ཏུ་བརྩིས་པ་ནི། ཉི་མ་དང་ཟླ་བ་མཁའ་དབྱིངས་སུ་ཡོད་པའི་རྒྱུ་མཚན་གྱིས་འདི་གཉིས་
གཅིག་པ་རེད་ཟེར་བའི་སྐད་ཆ་ལས་ཀྱང་དོན་མེད་ཅིག་ཡིན་པ་རྟོགས་ཐུབ། །
དཔེ་དེབ་འདིའི་ནང་དུ་རིག་གཞུང་སྣ་མང་གི་སྒོམ་གྱི་ལྟ་ཚུལ་ཞིག་གླེང་
ཡོད་དེ། སྒོམ་ནི་མི་ཞིག་གི་འཚོ་སྟངས་ཡར་རྒྱས་སུ་གཏོང་ཐབས་ཤིག་དང་། ཤེས་པ་
དང་སེམས་ཀྱི་རང་བཞིན་ལ་གོ་རྟོགས་ཟབ་མོ་རྙེད་པའི་ཐབས་ཤེས། ༼འདི་འདྲའི་གོ་
རྟོགས་ལ་བརྟེན་ནས་གཙོ་བོར་སྔོན་མེད་པའི་སེམས་ཁམས་ཀྱི་བདེ་ཐང་ཞིག་འཐོབ་
རྒྱུ་དེ་རེད། ༽ སྙིང་རྗེ་དང་གཞན་སེམས་ལྷད་མེད་ཀྱི་རྟེན་གཞི་ལྟ་བུ་བཅས་ཡིན། ས་
བཅད་དང་པོས་སྒོམ་གྱི་འཕེལ་རྒྱས་དང་ལོ་རྒྱུས་ཚིག་ཉུང་དོན་བསྡུས་ཀྱིས་གླེང་ཡོད།



།སུ་ཡིན་ནམ།
འདིའི་ནང་དུ་ད་དུང་སྒོམ་གྱི་དམིགས་ཡུལ་དང་ཐབས་ཤེས་གཙོ་བོ་ཁག ད་དུང་སྒོམ་
དང་མཐའ་གཅིག་ཏུ་དད་པ་གཞིར་བརྟེན་གྱི་ཆོས་ལུགས་བར་གྱི་འགལ་བ་སོགས་ཀྱང་
ཚུད་ཡོད། གལ་ཏེ་འགལ་བ་དེ་མ་རྟོགས་པ་དང་དེར་བསམ་གཞིགས་མ་བྱས་ཚེ། རྙོག་
དྲ་ཆེ་ཞིང་དུམ་བུར་གྱུར་པའི་ང་ཚོའི་འཛམ་གླིང་འདི་བཅོས་བསྒྱུར་བྱེད་པ་ལ་སྒོམ་སྒྲུབ་
ཉམས་ལེན་གྱི་ནུས་པ་དང་། དེའི་གལ་ཆེན་རང་བཞིན་རྟོགས་རྒྱུ་ཁག་པོ་རེད།།
གླང་ཆེན་དང་ལོང་པའི་གནའ་སྒྲུང་གི་ནང་དུ་རྒྱལ་པོ་ཞིག་གིས་དམུས་ལོང་
འགའ་ཕྱོགས་གཅིག་ལ་བསྐོངས་ཏེ། ཁོང་ཚོར་གླང་ཆེན་ཞིག་ལ་བརྟག་དཔྱད་བྱས་
ནས་རང་གིས་ཅི་ཞིག་ཤེས་རྟོགས་བྱུང་བ་རྣམས་འགྲེལ་བརྗོད་བྱེད་དགོས་པའི་བཀའ་
བཏང་། ལོང་པ་ཞིག་གིས་གླང་ཆེན་གྱི་མགོ་ལ་རེག གཞན་རེ་རེ་ནས་དེའི་མཆེ་བ་དང་།
སྣ་ཞགས། རྐང་པ། སྒལ་གཞུང་སོགས་ལ་ལག་པས་ཐུག གླང་ཆེན་གྱི་ཆ་ཤས་གང་
ཞིག་ལ་རེག་ཡོད་མེད་ཀྱི་ཐོག་ནས་ལོང་པ་ཚོས་རིམ་བཞིན་གླང་ཆེན་ནི་རྫ་མ་དང་།
ཐོང་ལྕགས། ཐག་པ། ཀ་བ། རྩིག་པ་སོགས་དང་འདྲ་ཚུལ་བཤད། ཁོང་ཚོས་ཕན་ཚུན་
གྱི་འགྲེལ་བཤད་མི་མཐུན་པ་གོ་བའི་མོད་ལ་སུ་བདེན་པ་ཡིན་མིན་གྱི་ཐད་ལ་རྩོད་གླེང་
དང་ཁ་རྩོད་ཤོར། འགའ་ཤས་ཤིག་གིས་དྲག་སྤྱོད་ཀྱང་བསྟན་ཡོད།
ང་སུ་ཡིན་ནམ་ཞེས་པའི་གནའ་བོའི་དྲི་བ་འདི་ལ་མཚམས་རེར་ཕན་ཚུན་འགལ་
ཟླར་གྱུར་པའི་ལན་འདྲ་མིན་སྤྲད་ཡོད་པ་དེ་ཚོར་བསམ་གཞིགས་བྱེད་སྐབས་སྒྲུང་འདི་
ནི་དབང་མེད་དུ་དྲན་པ་ཞིག་རེད། དྲི་བ་འདི་ལ་ཆོས་ལུགས་རིག་པ་སྨྲ་བ་དང་། ལྟ་
གྲུབ་སྨྲ་བ། ཚན་རིག་པ་སོགས་ཀྱིས་དུས་རབས་མང་པོར་ལན་ཞིག་འཚོལ་བར་འབད་
བརྩོན་བྱས་ཡོད་ཀྱང་། མཐུན་སྣང་གི་ལན་ཞིག་ཧ་ལམ་བྱུང་མེད་པ་འདི་ཅིའི་ཕྱིར་ཡིན་
ནམ། སོ་སོའི་ཕྱོགས་རིས་ཀྱིས་རང་གི་འཚོལ་གཞི་བསྒྲིབས་པ་ཡིན་ནམ། ཁོང་ཚོས་
འདེམས་པའི་དབང་ཚད་ཀྱི་འབྱུང་ཁུངས་དང་། འཚོལ་ཞིབ་ཀྱི་དཔྱད་ཐབས། ཁོང་ཚོའི་
གནས་སྟངས་དང་འབྲེལ་བའི་ལན་བཅས་ཀྱིས་གོ་རྟོགས་ལ་བཀག་རྒྱ་ཞིག་བཟོས་ཡོད་
ང་ཚོ་འགྲོ་བ་མི་ལ་རང་ཉིད་ཀྱི་ཁྱད་རྟགས་སམ་ངོ་བོ་ལ་བསམ་གཞིགས་བྱེད་
པའི་དུས་ཚོད་རིང་པོ་ཞིག་བྱུང་འདུག དམ་པའི་གསུང་རབ་ཀྱི་ནང་དུ་དཀོན་མཆོག་



ང་སུ་ཡིན་ནམ།
གིས་རང་གི་གཟུགས་བརྙན་ལ་བལྟས་ནས་མི་གསར་གཏོད་བྱས་ཡོད་པར་གསུངས།
གལ་ཏེ་འདི་ནི་བདེན་པ་ཞིག་ཡིན་ཚེ་ཡག་པོ་རེད། རྒྱུ་མཚན་ནི་དམ་པའི་གསུང་རབ་
ཀྱིས་དཀོན་མཆོག་དང་ཁོང་གི་གསར་གཏོད་ནི་དགེ་བའི་རང་བཞིན་ཡིན་པ་ནན་དུ་
གསུངས། ཡིན་ཡང་། མིའི་ངན་པའི་རང་བཞིན་ནན་ཏན་དུ་གླེང་བ་དང་། དེ་བཞིན་ང་
ཚོའི་ལྷན་སྐྱེས་ཀྱི་སྒྲིབ་པ་ལས་ཐར་བར་རང་ཉིད་ལས་གཞན་པའི་སྐྱབས་གནས་ཏེ།
དཀོན་མཆོག་དང་ཡེ་ཤུ་མ་ཤི་ཀ་འཚོལ་དགོས་པ་ནན་དུ་འཛིན་པའི་ཇེའུ་ Jews དང་
ཡེ་ཤུ་པའང་མང་པོ་ཞིག་ཡོད། འགྲོ་བ་མི་ནི་རང་བཞིན་གྱིས་ངན་པ་ཡིན་པའི་འདོད་
ཚུལ་འདིར་ལོ་རྒྱུས་ཀྱི་མགོ་མཇུག་བར་གསུམ་དང་། དེང་དུས་ཀྱི་འཛམ་གླིང་གི་ནང་
དུ་བདེན་དཔང་འབེལ་འབེལ་ལྷུག་ལྷུག་ཅིག་མཆིས། དེ་ལྟ་ནའང་། འཛམ་གླིང་གི་ནང་དུ་
བཟང་བའང་མང་པོ་ཞིག་ཡོད་པ་གསལ་ཞིང་། དེའི་ཕྱིར་བཟང་བའམ་ངན་པ་གང་ཞིག་
གཞི་རྩའི་རང་བཞིན་ཡིན་ནམ། ཡང་ན་ང་ཚོ་ནི་འདི་གཉིས་འདྲེས་མའི་རང་བཞིན་ཞིག་
ཡིན་ནམ། གནད་དོན་འདིའི་རིགས་ལ་ཆོས་ལུགས་རིག་པ་སྨྲ་བ་ཚོས་དུས་རབས་མང་
པོ་ཞིག་ལ་རྩོད་གླེང་བྱས་ཡོད་ཀྱང་། ད་དུང་མཐའ་མའི་ཐག་གཅོད་མངོན་གསལ་དོད་པོ་
ཞིག་མེད། །
སྐྱེ་དངོས་རིག་པ་སྨྲ་བ་ཚོས་ང་ཚོར་འགྲོ་བ་མི་ནི་རང་བྱུང་འདེམས་སྒྲུག་གི་
བརྒྱུད་རིམ་ཞིག་ལ་བརྟེན་ནས་སྔ་མོའི་མཐོ་རིམ་སྲོག་ཆགས་ལས་འཕེལ་འགྱུར་བྱུང་
བར་བཤད། འཚོ་བཞིན་པའི་སྐྱེ་ལྡན་རྣམས་ཀྱིས་མི་རབས་གཅིག་ནས་གཅིག་གི་བར་
ལ་རང་གི་འཕོ་འགྱུར་ཆེ་བའི་ཁོར་ཡུག་ལ་རིམ་པས་བསྟུན་འགྱུར་བྱེད་པ་དང་། དེར་
བརྟེན་ནས་ཁོང་ཚོ་མུ་མཐུད་དུ་གསོན་ཞིང་རིགས་རྒྱུད་སྤེལ་ཐུབ། སྐྱེ་ལྡན་ཞིག་གསོན་
ནས་རང་གི་རིགས་རྒྱུད་དར་སྤེལ་བཏང་ན། འདི་ནི་འཕེལ་འགྱུར་རིག་པའི་རྒྱལ་ཁ་
ཞིག་ཡིན། དེ་ལྟར་བྱེད་མ་ཐུབ་ཚེ་སྐྱེ་ལྡན་དེ་ནི་རང་ཉིད་གསོན་པོའི་གནས་སྐབས་སུ་
ཅི་ཞིག་བྱས་ཡོད་མེད་ལ་མ་ལྟོས་པར་སྐྱེ་དངོས་རིག་པའི་ཕམ་ཁ་ཞིག་ཡིན། དེ་བས་ན་
སྐྱེ་དངོས་རིག་པའི་ལྟ་ཚུལ་ལ་འགྲོ་བ་མི་ནི་དུད་འགྲོ་ཡིན་ཞིང་། ང་ཚོ་ནི་གསོན་གནས་
དང་རིགས་སྤེལ་གྱི་བཀོད་བྱུས་འོག་ཏུ་རིགས་རྫས་དང་། ལྷན་སྐྱེས་ཀྱི་རིག་པ། མྱོང་
ཚོར་བཅས་ཀྱི་ཤུགས་རྐྱེན་ཐེབས་བཞིན་འཚོ་ཡོད། དགེ་མི་དགེའམ་བཟང་དང་ངན་



ང་སུ་ཡིན་ནམ།
5
ཞེས་པའི་ཚིག་འདི་དག་ནི་གསོན་ཐུབ་པ་དང་། ཕྲུ་གུ་བསྐྱེད་ཐུབ་པའི་ང་ཚོའི་ནུས་པ་
ལ་འབྲེལ་བ་ཡོད་པ་མ་གཏོགས་ཚན་རིག་དང་མཐུན་པའི་གོ་དོན་ཞིག་འདི་དག་ལ་མེད་
པ་ཡིན། །
སེམས་ཁམས་རིག་པ་སྨྲ་བ་སིག་མཱན་ཌ་ པཱི་རིའུ་ཌ་ Sigmund Freud ནས་
བཟུང་སེམས་གཅོང་བཅོས་ཐབས་པ་ཚོས་འགྲོ་བ་མིའི་རང་བཞིན་གྱི་དོན་གནད་འདི་
གླེང་སྐབས། གཞན་ལ་དབང་བསྒྱུར་དང་འཁྲིག་སྤྱོད་ལ་ཕྱོགས་པའི་ང་ཚོའི་ལྷན་སྐྱེས་
ཀྱི་འདོད་སྲེད་ཀྱང་གཙོ་བོར་བརྗོད་ཡོད། ཁོང་ཚོའི་བསམ་ཚུལ་ནི་འཕེལ་འགྱུར་སྐྱེ་
དངོས་རིག་པ་དང་། སེམས་ཁམས་རིག་པ་སྨྲ་བ་ཚོའི་ལྟ་ཚུལ་དང་ཧ་ཅང་མཚུངས་
ཏེ། ཚོར་ཤེས་ཀྱིས་ཟིན་པའི་ང་ཚོའི་སྤྱོད་པ་ནི་ཞི་དུལ་ལྡན་ཞིང་། ཐ་ན་མཚམས་ལ་
ལར་གཞན་ཕན་གྱི་རང་བཞིན་ཅན་དུ་སྣང་ཡང་། ཚོར་ཤེས་ཀྱིས་མ་ཟིན་པའི་ང་ཚོའི་
སེམས་ཀྱི་གཡོ་འགུལ་ནི་རང་འདོད་ཆེ་ཞིང་། མ་རུངས་པ་དང་མ་དུལ་བའི་རང་བཞིན་
ཅན་ཡིན་པར་བསམ། བློའི་འཛིན་པའི་ཚན་རིག་པ་ཚོར་གནད་དོན་འདིའི་ཐོག་ལ་ཐུན་
མོང་གི་ལྟ་ཚུལ་ཞིག་མེད། འདས་པའི་ལོ་ངོ་བཅུའི་ནང་ལེགས་ཕྱོགས་སེམས་ཁམས་
རིག་པ་ཟེར་བའི་སྡེ་ཚན་ཞིག་དར་ཞིང་། ཁོང་ཚོའི་དམིགས་གཏད་ནི་འགྲོ་བ་མིའི་དར་
རྒྱས་དང་དགེ་བ་སོགས་རེད། འདི་ནི་ད་དུང་མངོན་སུམ་རིག་པའི་བདེན་དཔང་རྗེན་
པའི་རྒྱབ་རྟེན་མེད་པའི་ཚན་རིག་གི་འཚོལ་ཞིབ་ཀྱི་ཁྱབ་ཁོངས་གསར་བུ་ཞིག་ཡིན་
མོད། སེམས་ཁམས་རིག་པ་སྨྲ་བ་འདི་ཚོས་དྲི་བ་གལ་ཆེན་ཁག་ཅིག་སློང་གི་ཡོད་པར་
མ་ཟད། རང་གི་ཁྱབ་ཁོངས་ཀྱི་མདུན་རྒྱའང་ཆེ་རུ་གཏོང་བཞིན་ཡོད། མདུན་རྒྱ་དེ་ནི་
འདས་པའི་ལོ་ངོ་དྲུག་ཅུ་ལ་ཀླད་པ་སྐྱོན་ཅན་དང་། སེམས་པ་ཐང་བོ་མེད་མཁན་སོགས་
ཧ་ལམ་སེམས་ནད་ཀྱི་རིགས་གཅིག་པུ་ལས་བརྒལ་མེད། ཉེ་ཆར་ནས་བཟུང་སེམས་
ཁམས་རིག་པ་གསར་བུ་འདིས་འགྲོ་བ་མིའི་སེམས་ཀྱི་ནུས་པ་རླབས་ཆེན་པོ་ཁག་ལ་
ཞིབ་འཇུག་བྱེད་འགོ་བརྩམས་ཡོད། །
དུས་རབས་ཉི་ཤུ་པའི་སྟོད་ལ་ཨ་མི་རི་ཀའི་ནང་དུ་གཤིས་སྤྱོད་སེམས་ཁམས་
རིག་པ་ནི་ཆེད་སྦྱོང་ཤེས་རིག་གི་སེམས་ཁམས་རིག་པ་ཡིན་ཞིང་། འདིས་མི་དང་དུད་
འགྲོའི་སྤྱོད་པ་ལ་བརྟག་དཔྱད་བྱས་ནས་འགྲོ་བ་མིའི་རང་བཞིན་ལ་ཞིབ་འཇུག་བྱེད་པ་



6
ང་སུ་ཡིན་ནམ།
གཙོ་བོར་བཟུང་། རང་གི་བློ་དང་མྱོང་བ་ལ་ཐད་ཀར་ཞིབ་ལྟ་བྱེད་པའི་ཁ་ནང་གཏད་ཀྱི་
དཔྱད་པ་ནི་གཤིས་སྤྱོད་སེམས་ཁམས་རིག་པའི་དོར་བྱ་ཞིག་རེད། དེ་ནས་ལོ་རབས་
དྲུག་ཅུ་པའི་ནང་གཤིས་སྤྱོད་སེམས་ཁམས་རིག་པ་ཉམས་འགོ་ཚུགས་ཤིང་། ཡུལ་ཅན་
གྱི་མྱོང་བ་གཙིགས་ཆེན་བྱེད་པར་སྣང་བའི་བློའི་འཛིན་པའི་སེམས་ཁམས་རིག་པ་དར་
རྒྱས་བྱུང་། ཡིན་ཡང་། སྐབས་འདི་ནི་གློག་ཀླད་འཕྲུལ་ལས་དར་ཁྱབ་ཏུ་འགྲོ་བཞིན་པའི་
དུས་ཀྱང་ཡིན་པས་སྡེ་ཚན་འདིར་གཏོགས་པའི་ཉམས་ཞིབ་པ་ཚོས་སེམས་ནི་གློག་
ཀླད་ཅིག་ལ་བསྡུར་ཡོད། །
དུས་རབས་ཉི་ཤུ་པའི་མཐའ་མཇུག་གི་ལོ་རབས་ནང་འཕྲུལ་ལས་ལ་ཡར་ཐོན་
ཆེན་པོ་བྱུང་བས་ཀླད་པའི་ཚན་རིག་གིས་སྔོན་དང་མ་འདྲ་བའི་མདུན་བསྐྱོད་ཆེན་པོ་
བྱས། འདི་ནས་བཟུང་དབང་རྩའི་ཚན་རིག་པ་མང་པོ་ཞིག་གི་མཐའ་སྡོམ་དེ་བློ་ནི་དོན་
ངོ་མ་ཀླད་པ་ཡིན་པ་དང་། ཡང་ན་བློ་ནི་ཀླད་པས་ཅི་ཞིག་བྱེད་པ་དེ་ཡིན་པ་འདི་རེད།
ཁོང་ཚོའི་འདོད་ཚུལ་ལ་ང་ཚོའི་སྒེར་གྱི་མྱོང་བ་ནི་ཁོར་ཡུག་དང་། སྤྱོད་པ། བཟའ་
བཏུང་། རིགས་རྫས་ཊིའི་ཨེན་ཨེ་ DNA ལུས་པོའི་ཆ་ཤས་གཞན་བཅས་ཀྱི་ཤུགས་
རྐྱེན་འོག་ཏུ་ཀླད་པའི་རྩོལ་ནུས་དག་ལས་གྲུབ་པ་ཞིག་ཡིན། མཐའ་མའི་རྟོག་དཔྱོད་
ནང་འགྲོ་བ་མི་ནི་སྐྱེ་དངོས་རིག་པའི་ངོས་ནས་བཀོད་བྱུས་བྱས་ཡོད་པའི་འཕྲུལ་མི་
ཞིག་ཡིན་ཞིང་། འགྲོ་བ་མི་ནི་རང་རྐྱ་ཐུབ་པའི་འཕྲུལ་ཆས་དང་མཚུངས་པར་ཞེ་འདོད་
ཀྱི་རང་དབང་མེད་པ་ཤུགས་སུ་བསྟན་པ་དང་། ང་ཚོའི་བཀོད་བྱུས་ནི་མིས་བཟོས་པའི་
འཕྲུལ་ཆས་ཀྱི་བཀོད་བྱུས་ལས་རྙོག་འཛིངས་ཅུང་ཆེ་བ་ཙམ་རེད། འོན་ཀྱང་། དབང་
རྩའི་ཚན་རིག་པ་ཚང་མས་འདི་ལ་མོས་མཐུན་མི་བྱེད། ཁོང་ཚོ་འགའ་ཤས་ཤིག་གིས་
བསམ་བློ་དང་སྤྱོད་པས་ཀླད་པ་ལ་ཤུགས་རྐྱེན་ཅི་ཞིག་ཐེབས་པར་ཞིབ་འཇུག་བྱེད་
ཀྱིན་ཡོད། སྤྱིར་ཁོང་ཚོས་བློ་ནི་ཀླད་པའི་མངོན་ཐོན་གྱི་ཁྱད་ཆོས་ཤིག་ཏུ་བརྩི་ཡང་།
ཀླད་པའི་ནུས་རྩོལ་ཁག་ཅིག་གིས་ནུས་རྩོལ་གཞན་ལའང་ཤུགས་རྐྱེན་ཐེབས་ཚུལ་རྗོད་
ཀྱིན་ཡོད། ད་བར་དུ་ཞིབ་འཇུག་བྱས་པའི་མཇུག་འབྲས་ལ་གཅིག་མཐུན་གྱི་ལྟ་ཚུལ་
གསལ་པོ་ཞིག་ད་དུང་མེད།
འཚོལ་ཞིབ་ཀྱི་ལངས་ཕྱོགས་འདི་ཚོ་ཚང་མའི་ནང་དུ་གནད་དོན་གལ་ཆེན་ཞིག་



ང་སུ་ཡིན་ནམ།
7
ཚུད་མེད་པ་ཁྱེད་ཀྱིས་ཕལ་ཆེར་མཉམ་པར་བཞག་ཡོད་ཀྱི་རེད། དེ་ནི་འགྲོ་བ་མི་ཟེར་
བ་ཅི་འདྲ་ཞིག་ཡིན་པའི་རང་ཉིད་སྒེར་གྱི་མྱོང་བ་ཡིན། ཤར་ནུབ་གཉིས་ཀྱི་སྒོམ་སྒྲུབ་
ཉམས་ལེན་པ་ཚོས་བློའི་རང་བཞིན་དང་། ཤེས་པ། འགྲོ་བ་མིའི་ངོ་བོ་སོགས་ལ་རྟོག་
དཔྱོད་བྱས་ཤིང་། ངའི་ལྟ་ཚུལ་ལ་ཁོང་ཚོས་དེང་དུས་ཀྱི་འཛམ་གླིང་གི་ནང་དུ་རྩ་བའི་ཆ་
ནས་རྩད་ཞིབ་མ་བྱས་པའི་དངོས་ཡོད་གནས་ལུགས་ཀྱི་ཆ་གང་མང་ཞིག་གསལ་པོར་
བཟོས་ཡོད། ཆོས་ལུགས་ནི་ལྟ་བའི་ཐོག་ཏུ་འགག་ཅིང་ཚན་རིག་ནི་དངོས་གཙོའི་རང་
བཞིན་དུ་ཐལ་ཆེ་བས་སྒོམ་སྒྲུབ་ལས་བྱུང་བའི་འཚོལ་ཞིབ་ཀྱི་དཔྱད་ཐབས་སྣང་མེད་དུ་
བཏང་བ་རེད། དེང་གི་འཛམ་གླིང་དུ་སྒོམ་ཉམས་ལེན་བྱེད་སྐབས་གཙོ་བོར་སེམས་ངལ་
དང༌། སེམས་ཁམས་དང་འབྱུང་ཁམས་ཀྱི་དཀའ་ངལ་རྣམས་ཡང་དུ་གཏོང་བར་བཀོལ་
སྤྱོད་བྱེད། ཡིན་ཡང་། སྒོམ་གྱིས་ད་དུང་འགྲོ་བ་མིའི་རང་བཞིན་དང་ངོ་བོའི་ཐད་ལ་གོ་
རྟོགས་ཟབ་མོ་འགའ་ཡང་བསྐྲུན་ཆོག
ང་ཚོ་ཕལ་ཆེ་བས་རང་ཉིད་སུ་ཡིན་མིན་གྱི་སོ་སོའི་འདུ་ཤེས་འདི་ཉིན་རེའི་
འཚོ་བའི་ནང་གི་རང་ཉིད་ཀྱི་ལས་འགན་ཏེ། དཔེར་ན། ཕ་མ་དང་། བཟའ་ཟླ། ཕྲུ་གུ།
སློབ་མ། ལས་རིགས་ངེས་ཅན་ཞིག་གི་ཁོངས་མི་ལྟ་བུའི་ཐོག་ནས་ངོས་འཛིན་བྱེད་ཀྱི་
ཡོད། ལས་འགན་འདི་ནི་གལ་ཆེ་ཞིང་། སྤྱི་ཚོགས་ཀྱི་ནང་དུ་ང་ཚོ་ཕན་ཚུན་གྱི་འབྲེལ་
བ་འདི་འདྲས་ཐག་གཅོད་བྱས་ཡོད། འོན་ཀྱང་། ང་ཚོ་རྒྱུན་དུ་ཞུགས་པའི་བྱ་འགུལ་
དང༌། རང་དང་གཞན་གྱི་འབྲེལ་བ་བྱེ་བྲག་པ་གཉིས་མ་གཏོགས་ད་དུང་གཞན་ཅི་ཞིག་
ཡོད་དམ། ཁང་པའི་ནང་དུ་ང་ཚོ་མར་བསྡད་ནས་དྲན་ཤེས་སྒྲིམ་པ་ལས་བྱ་འགུལ་གང་
ལའང་མ་ཞུགས་པར་ཁུ་སིམ་པོར་གནས་དུས་རང་ཉིད་སུ་ཡིན་ནམ།
བློ་ཡི་མཐའ་མཚམས་ལ་ཕྱོགས་པའི་འཚོལ་བཞུད་ལྟ་བུ་ཞིག་ལ་ང་ཚོ་ཞུགས་
ནས་དྲི་བ་འདིར་དཔྱད་པ་སྟབས་བདེ་ཞིག་གཏོང་། འཚོལ་བཞུད་ “expedition” ཅེས་
པའི་ཚིག་འདིའི་རྩ་བའི་གྲུབ་ཆའི་རྒྱུ་མཚན་གྱིས་ངས་ཚིག་འདི་ལ་ལྷག་ཏུ་དགའ་སྣང་
བྱེད་ཀྱི་ཡོད། ཐ་སྙད་འདི་ནི་ལེ་ཊིན་ Latin གྱི་ཚིག་ expeditio ལས་བྱུང་བ་དང་། ལེ་
ཊིན་གྱི་ཚིག་འདི་ཡང་ཚིག་འབྲུ་ ex དང༌ ped གཉིས་ཀྱིས་གྲུབ་ཅིང་། ཡིག་འབྲུ་སྔ་མར་
ཕྱི་ལ་ཐོན་པའམ་རང་ཉིད་བཅིངས་པ་ལས་གྲོལ་བའི་ཤུགས་བསྟན་གྱི་དོན་ཞིག་ཡོད། ཕྱི་



8
བས;
J་ས
ང་སུ་ཡིན་ནམ།
མ་ནི་རྐང་པའི་དོན་ཡིན། དེའི་ཕྱིར་འཚོལ་བཞུད་ཅེས་པའི་ཚིག་འདི་ལ་ང་ཚོའི་རྐང་པ་ཟུག་པའི་
ས་ཆ་ཞིག་ནས་རང་ཉིད་བསྒྲལ་བའི་དོན་ཤུགས་སུ་བསྟན་པ་ཞིག་མཆིས། ངའི་ཡིད་ལ་འཆར་
བའི་འཚོལ་བཞུད་ཀྱི་ནང་དུ་ཐོག་མར་ང་ཚོས་རང་ཉིད་ཐབས་རྡུགས་ཅི་ཞིག་གི་ནང་དུ་འགགས་
ཡོད་མེད་རྟོགས་དགོས་པ་དང་། དེ་ནས་ང་ཚོས་རང་ཉིད་ལྷོད་གྲོལ་གྱི་ལས་ལ་བརྩོན་ཆོག་
ང་ཚོ་ནི་སྨྱོ་བ་ལྟ་བུའི་སྤྱི་ཚོགས་ཤིག་གི་ནང་དུ་འཚོ་བཞིན་པ་རེད། ང་ཚོ་ཕལ་ཆེ་བའི་
བསམ་པར་གལ་ཏེ་ང་ཚོས་ཅི་ཡང་མ་བྱས་པ་དང་། ཐ་ན་བརྙན་འཕྲིན་ལའང་མ་བལྟས་ཚེ། ང་
ཚོས་དུས་ཚོད་ཆུད་ཟོས་སུ་གཏོང་གི་ཡོད། ང་ཚོ་ནི་རང་གི་བྱ་འགུལ་དང་། འབྲེལ་ལམ། བསམ་
བློ། མྱོང་ཚོར་སོགས་ཀྱི་ནང་དུ་ལྷུང་བ་ཐལ་དྲགས་ནས་རང་ཉིད་ལ་ཡོད་ཚད་འདི་ཚོ་ཡིན་པར་
བསམ། ང་ཚོས་དུས་ཚོད་ཐུང་ངུ་ཞིག་བླངས་ནས་ངལ་གསོ་ཞིག་བྱེད། རང་གི་ཁྱིམ་དུ་ཁུ་སིམ་
པོའི་ས་ཆ་ཞིག་དང་། སྐར་མ་བཅུ་ཙམ་ལ་སྡོད་སའི་རྐུབ་སྟེགས་བདེ་པོ་ཞིག་ཚོལ། བསམ་
བཞིན་དུ་བསམ་བློ་ཅི་ཡང་མ་བཏང་བར་ཚོར་ཤེས་ཀྱིས་རང་གི་སེམས་དང་ལུས་པོ་ཟིན་ཐུབ་
མིན་ཚོད་ལྟ་བྱོས། ཁུ་སིམ་པོར་བསྡད་ནས་རང་གི་ལུས་པོའི་ཚོར་སྣང་དང་། བསམ་བློ། ཚོར་
བ་སོགས་ཚོར་ཤེས་ཀྱིས་རང་ངོས་ནས་ཟིན་དུ་ཆུག་
ཆུ་ཚོད་ནི་ཐག་་་ཐག་་་ཐག་་་་
རང་ཉིད་ཀྱི་འདོད་པ་ལྟར་དོན་དངོས་སུ་རང་གི་བློ་དེ་ཁུ་སིམ་པོར་གནས་ཐུབ་བམ།
ཁྱེད་ཀྱི་བློས་ལྷོད་ཡེངས་མེད་པར་རྟོག་པ་ནི་གཅིག་རྗེས་གཉིས་མཐུད་དུ་བསྐྱེད་དམ། རྟོག་པ་
ཞིག་སྐྱེ་སྐབས་ཁྱེད་ཀྱིས་དེར་ཞིབ་ལྟ་བྱེད་ཐུབ་བམ། ཡང་ན་རང་ཉིད་རྟོག་པ་དེའི་ནང་ལ་ཐབས་
མེད་དུ་ལྷུང་ངམ། སེམས་པའི་འཆར་སྣང་དང་ཞེ་འདོད་རེ་རེས་རང་གི་ཡིད་བྱེད་འཇུ་འཛིན་
བྱེད་དམ། རང་སེམས་ནི་རང་གི་སྟངས་འཛིན་འོག་ཏུ་ཡོད་དམ། ཡང་ན་དེས་རང་ཉིད་དབང་
དུ་བསྒྱུར་ཏེ། རང་གི་ཁོར་ཡུག་དང་། བློ། ལུས་པོ་བཅས་ཀྱི་ཐད་ཀའི་མྱོང་བ་དང་། འཇིག་རྟེན་
གྱི་སྐོར་ལ་ཡོད་པའི་རང་གི་བསམ་བློ་རྣམས་ཕན་ཚུན་འཁྲུག་ཏུ་འཇུག་གམ། ཞི་དུལ་ལྡན་ཞིང་
གསལ་ཆ་ཆེ་བའི་བློ་ནི་རླབས་ཆེན་གྱི་དོན་དུ་བཀོལ་ཐུབ་ལ། ཞི་ལྷིང་མེད་པའི་བློ་ཡིས་རང་
ཉིད་དང་གཞན་ལ་འཚེ་བ་ཚབས་ཆེན་བྱེད་ཐུབ། དེའི་ཕྱིར་སྒོམ་སྒྲུབ་ཉམས་ལེན་གྱི་ནང་དུ་ཐོག་
མར་བྱེད་དགོས་པ་ནི། བློའི་ནུས་སྟོབས་ཆེན་པོ་དེ་ལ་བཀོད་འདོམས་བྱས་ནས་བློ་ལས་སུ་
རུང་བར་བསྒྱུར་རྒྱུ་འདི་ཡིན།།



ལེའུ་གཉིས་པ།
སྒོམ་གྱི་འབྱུང་ཁུངས།
ནུབ་ཕྱོགས་སུ་དར་བའི་སྒོམ།
༄༅། །དེབ་འདིའི་མགོ་མཇུག་བར་གསུམ་དུ་ངས་ནང་བསྟན་དང་། ཡེ་ཤུའི་ཆོས་
ལུགས། གནའ་བོའི་གྷི་རིག་གི་ལྟ་གྲུབ་རིག་པ་བཅས་ལས་གཙོ་བོར་བྱུང་བའི་སྒོམ་གྱི་
ཉམས་ལེན་དང་རྣམ་གཞག་རྣམས་གཞིར་བཞག་ནས་གླེང་རྒྱུ་ཡིན། ང་ཚོས་མཐོང་རྒྱུ་
ཡིན་པ་ལྟར་རིག་གཞུང་གི་སྲོལ་རྒྱུན་འདི་ཚོར་ཐུན་མོང་མ་ཡིན་པའི་ཁྱད་ཆོས་ཡོད་པ་
ཇི་བཞིན་མཚུངས་ཆོས་གལ་ཆེན་ཁག་ཅིག་ཀྱང་ཡོད། དབྱིན་ཡིག་གི་ཐ་སྙད་ “con-
templation” འདི་ནི་ལ་དྲིན་གྱི་ contemplation ལས་གྲུབ་པ་རེད། ལེ་ཊིན་གྱི་
ཚིག་འདི་གྷི་རིག་གི་ཚིག་ theoria དང་མཚུངས། ཐ་སྙད་འདི་གཉིས་ཀས་དངོས་ཡོད་
གནས་ལུགས་ཀྱི་རང་བཞིན་མངོན་པར་བྱེད་པ་དང་། གསལ་པོ་བཟོ་བ། གསང་བརྟོལ་
བྱེད་པ་བཅས་ཀྱི་འབད་པ་བླ་མེད་ཅིག་མཚོན། དེང་སྐབས་ “contemplation” ནི་གང་
ཞིག་ལ་བསམ་བློ་གཏོང་བར་གོ་ནའང་། “ontemplation” and “theory” གཉིས་ཀྱི་
ཐོག་མའི་གོ་དོན་ནི། དབང་ཤེས་ལྔ་དང་རྟོག་པ་གང་རུང་གིས་མ་ཡིན་པར་ཡིད་ཤེས་
ཀྱིས་དངོས་ཡོད་གནས་ལུགས་མངོན་སུམ་དུ་རྟོགས་པའི་དོན་དང་འབྲེལ་ཞིང་། དཔེར་
ན། ཐད་ཀར་རང་གི་བསམ་བློ་དང་། འཆར་སྣང་། སྟོང་བསམ་ལྟ་བུ་ལ་ཞིབ་ལྟ་བྱེད་དུས།
ང་ཚོས་ཡིད་ཤེས་བཀོལ་སྤྱོད་བྱེད་ཀྱིན་ཡོད། སྒོམ་སྒྲུབ་ཀྱི་ཉམས་ལེན་བརྒྱུད་ནས་



10
སྒོམ་གྱི་འབྱུང་ཁུངས།
ཡིད་ཤེས་ཀྱི་ནུས་སྟོབས་རྒྱ་བསྐྱེད་དང་ཕྲ་མོར་གཏོང་ཆོག སྒོམ་དང་། “contem-
plation” གཉིས་ཀྱི་འབྲེལ་བ་ཅི་ཞིག་ཡིན་ནམ། ལེགས་སྦྱར་གྱི་ཚིག་ bhavana ནི་
དབྱིན་ཡིག་གི་ཚིག་ “meditation” དང་མཚུངས་ཤིང་། འདིའི་དོན་ནི་གོམས་འདྲིས་
བྱེད་པ་རེད། སྒོམ་པ་ནི་དངོས་ཡོད་གནས་ལུགས་ཀྱི་གོ་རྟོགས་དང་། བདེ་ཐང་ངོ་མའི་
འདུ་ཤེས། དགེ་བ་སོགས་ལ་སྦྱང་གོམས་བྱེད་པ་ཞིག་རེད། དེའི་ཕྱིར་སྒོམ་ཟེར་བ་ནི་
བློ་ལ་རིམ་པས་སྦྱོང་བརྡར་སྤྲོད་བྱེད་ཀྱི་བརྒྱུད་རིམ་ཞིག་ཡིན་ཞིང་། སྒོམ་གྱི་དམིགས་
ཡུལ་ནི་དངོས་ཡོད་གནས་ལུགས་རྟོགས་པར་ཕྱོགས་པ་ཞིག་ཡིན།
གྷི་རིག་གི་སྲོལ་རྒྱུན་ནང་དུ་སྒོམ་གྱི་ཉམས་ལེན་ནི་པཱཡི་ཐ་གྷོ་ར་སིའི་ Py-
thagoras (c. 582-507 b.c.e.） དུས་ནས་ཡོད་པའི་བདེན་དཔང་མཐོང་རྒྱུ་ཡོད།
སེམས་བཙོག་སྒྲིབ་ལས་ཐར་ནས་དེའི་ནུས་པ་ཕྲ་མོ་རྣམས་ཕྱིར་འདོན་བྱེད་པ་གཙོ་
བོར་འཛིན་པའི་ ཨོར་ཕིག་ཆོས་ལུགས་ Orphic religion དང༌། གསང་ཆོས་ཀྱིས་
པཱཡི་ཐ་གྷོ་ར་སི་ལ་ཤན་ཤུགས་ཐེབས་ཤིང་། ཁོང་གིས་རང་ཉིད་དམན་སར་བཟུང་ནས་
མཁས་མཛངས་ཅན་ཞེས་པའི་མིང་འདི་མ་བཀོལ་བར། ལྟ་གྲུབ་སྨྲ་བ་ཞེས་པའི་མིང་འདི་
ཐེངས་དང་པོར་རང་ཉིད་ལ་བཏགས། མིང་ཚིག་འདི་ནི་ཤེས་རབ་ལ་དུང་མཁན་ཞེས་
པའི་དོན་ཡིན། ཁོང་གིས་མེ་ཊི་ཊེ་རེ་ནི་ཡཱན་ Mediterranean ས་ཁུལ་དང་། དེའི་ཕ་
རོལ་ལ་འགྲུལ་བསྐྱོད་བྱས་ནས་ཤེས་རབ་དང་གོ་རྟོགས་དོན་ངོ་མར་བཙལ་ཡོད།
ལོ་མང་པོར་འཚོལ་སྙེག་བྱས་པའི་རྗེས་ཀྱི་ཕྱི་ལོ་སྔོན་གྱི་ ༥༢༥ ལོའི་ཡས་
མས་ཤིག་ལ་པཱཡི་ཐ་གྷོ་ར་སི་གྷི་རི་སིའི་གླིང་ཕྲན་ས་མོ་སི་ཟེར་བ་ནས་དབྱི་ཏྲ་ལེའི་ལྷོ་
ཕྱོགས་ཀྱི་གྲོང་ཁྱེར་ཀི་རོ་ཁྲོམ་ལ་གནས་སྤོར་བྱས། ས་གནས་འདིར་ཁོང་གིས་ཆོས་
ལུགས་ཀྱི་རྣམ་པ་ལྡན་པའི་ལྟ་གྲུབ་སྨྲ་བའི་ཚོགས་པ་ཞིག་གསར་དུ་བཙུགས། གཞན་ལ་
མ་བརྟེན་པར་དེའི་ནང་དུ་འཚོ་བ་མཉམ་དུ་རོལ་བཞིན་པའི་ཚོགས་མི་ཚོར་པཱཡི་ཐ་གྷོ་
ར་སིས་ལུས་སེམས་ཆ་སྙོམས་པའི་འཚོ་བ་སྐྱེལ་སྟངས་ཀྱི་ཐོག་ལ་སྦྱོང་བརྡར་སྤྲད་པ་
དང་། ཚོགས་མི་ཚོས་སོ་སོའི་རྣམ་ཤེས་སྒྲིབ་པ་ལས་སྦྱོང་བར་བླང་དོར་གྱི་ཚད་གཞི་
མཐོ་པོ་ཞིག་སྲུང་དགོས། དེ་བཞིན་ལུས་རྩལ་སྦྱང་བ་དང་། ཚངས་སྤྱོད་སྲུང་བ། དཀར་
ཟས་ལ་སྤྱོད་པ། འཛེམ་བྱ་འདྲ་མིན་བརྩི་བ། དུས་ཡུན་རིང་པོར་ངག་བཅད་ནས་སྡོད་པ་



སྒོམ་གྱི་འབྱུང་ཁུངས།
11
སོགས་ཀྱང་བྱེད་དགོས། ཁོང་ཚོའི་སློབ་གཉེར་དངོས་གཞི་ནི་རོལ་དབྱངས་དང་སྒོམ།
རྩིས་རིག་དང་གནམ་རིག་བཅས་ཀྱིས་གྲུབ་འདུག པཱཡི་ཐ་གྷོ་ར་སིའི་བརྩམས་ཆོས་
གཅིག་ཀྱང་ལྷག་མེད་པས་ཁོང་དང་ཁོང་གི་རྗེས་འཇུག་པ་ཚོས་སྤེལ་ཞིང་ཉམས་སུ་
བླངས་པའི་སྒོམ་གྱི་རིགས་འདྲ་མིན་ཐད་ལ་ང་ཚོར་གོ་རྟོགས་ཕྲན་བུ་ཞིག་མ་གཏོགས་
མེད།
པཱཡི་ཐ་གྷོ་ར་སིའི་མཚན་སྙན་གྱི་རྒྱུ་མཚན་གཙོ་བོ་ཞིག་ནི། གཡས་ལ་
ཕྱོགས་པའི་ཟུར་གསུམ་མའི་ཟུར་གསུམ་ཀའི་ལྟོས་བཅས་ཀྱི་རིང་ཐུང་དང་འབྲེལ་བའི་
རིགས་པ་ཞིག་སྟེ། པཱཡི་ཐ་གྷོ་ར་སིའི་ངེས་སྲོལ་ Pythagorean theorem ཟེར་བ་
འདི་རེད། ངེས་སྲོལ་འདི་ནི་འདས་ལོའི་དུས་རབས་བརྒྱད་པའི་ནང་རྒྱ་གར་དུ་གཏན་ལ་
ཕབ་ཟིན་པའི་རྒྱུ་མཚན་གྱིས། པཱཡི་ཐ་གྷོ་ར་སིས་རང་གི་འགྲུལ་བཞུད་མང་པོའི་སྐབས་
སུ་རྣམ་གཞག་འདི་དང་། ཤེས་ཡོན་གྱི་ཡན་ལག་གཞན། ལྷག་པར་དུ་སྒོམ་དང་འབྲེལ་
བ་ཡོད་པ་རྣམས་རྒྱ་གར་གྱི་ཤེས་རིག་གཞིར་བཞག་ནས་བསླབས་པ་ཞིག་ཡིན་སྲིད།
པཱཡི་ཐ་གྷོ་ར་སིས་སྐྱེ་བ་ཕྱི་མ་ཡོད་པར་འདོད་པའང་ཡོངས་གྲགས་ཤིག་ཡིན། ཁོང་གི་
ཡིད་ཆེས་གཞིར་བཞག་ན། རྣམ་ཤེས་ནི་འཇིག་རྒྱུ་མེད་པ་དང་། དེ་ནི་སླར་ཡང་མི་དང་
དུད་འགྲོའི་ལུས་ཕུང་ལ་ཞུགས་ནས་སྐྱེ་ཆོག གནའ་བོའི་གཏམ་རྒྱུད་ཀྱི་བཤད་སྲོལ་
ལ། ཁོང་གིས་རང་དང་གཞན་གྱི་སྐྱེ་བ་སྔ་མ་ཉི་ཤུ་ཙམ་དྲན་ཐུབ་ཡོད། འོན་ཀྱང་། མི་
ཚོས་བཤད་པའི་ཁོང་གི་དྲན་ཤེས་དེ་དོན་དངོས་དང་མཐུན་མིན་དང་། གལ་ཏེ་མཐུན་
ཚེ་ནུས་པ་དེ་ནི་ལྷན་སྐྱེས་དང་། ཡང་ན་སྒོམ་སྒྲུབ་ལས་ཐོབ་པ་ཡིན་མིན་ང་ཚོས་རྟོགས་
ཐབས་མེད། པཱཡི་ཐ་གྷོ་ར་སིས་གསུངས་པར་བཤད་པའི་སྐད་ཆ་ཞིག་ནི། ཁུ་སིམ་པོར་
འདུག་པར་སྦྱང་བ་བྱོས་་་། ཞི་བར་གནས་པའི་རང་གི་བློ་ལ་རིག་པ་བསྒྲིམ་པ་དང་ཉན་དུ་ཆུག
ཞེས་པ་འདི་ཡིན་པ་དང་། སྒོམ་གྱི་སྲོལ་རྒྱུན་འདིའི་དམིགས་པ་གཙོ་བོ་ནི་ཟླུམ་གཟུགས་ཀྱི་
མཐུན་འགྲིག་བྱ་ཅེས་པ་དེ་ཡིན་ལ། འདི་ནི་རོལ་དབྱངས་དང་། རྩིས་རིག གནམ་རིག་བཅས་
ཀྱི་བརྗོད་དོན་ཟུང་འབྲེལ་གྱིས་གྲུབ་པ་ཞིག་རེད། པཱཡི་ཐ་གྷོ་ར་སིའི་ཡིད་ཆེས་ལ། ཚོར་འདུ་ཆེ་
ཞིང་གདུང་སེམས་མཉམ་བསྐྱེད་ལྡན་པའི་སྒོམ་ལ་གཞོལ་བའི་མི་ཚེ་ནི་བླ་ན་མེད་པ་ཡིན་ཞིང་།
འདི་ལ་བརྟེན་ནས་དངོས་ཡོད་གནས་ལུགས་ཀྱི་རྟོགས་པ་རྙེད་པའི་དགའ་བ་ནི་ཚད་མེད་ཡིན།



19
སྒོམ་གྱི་འབྱུང་ཁུངས།
པཱཡི་ཐ་གྷོ་ར་སིའི་ངེས་སྲོལ་དང་། སྐྱེ་བ་ཕྱི་མ་ཡོད་པའི་ཁོང་གི་ཡིད་ཆེས་
གཉིས་ཀྱི་འབྱུང་ཁུངས་ནི་རྒྱ་གར་ཡིན་སྲིད་པའི་རྒྱུ་མཚན་ལ་བརྟེན་ནས་ལོ་རྒྱུས་སྨྲ་
བ་འགའ་ཤས་ཀྱིས་རྒྱ་གར་གྱི་ལྟ་ཚུལ་མི་ཉུང་བ་ཞིག་གིས་ཏ་ཟིག་དང་། ཨི་ཇིབཊ་
Egypt བརྒྱུད་ནས་ཁོང་ལ་ཤན་ཤུགས་ཐེབས་ཡོད་པའི་སྡོམ་ཚིག་འཇོག་གི་ཡོད།
ང་ཚོས་པཱཡི་ཐ་གྷོ་ར་སིའི་སྐོར་ལ་གང་ཤེས་པ་ཕལ་ཆེ་བ་ཨེ་རི་ས་ཊོ་ཊལ་ Aristo-
tle (384322b.c.e.）ལས་ཡོང་བ་ཞིག་ཡིན། ཁོང་གིས་གསུངས་པ་ལྟར་ན། པཱཡི་
ཐ་གྷོ་ར་སི་དང་ཁོང་གི་རྗེས་འབྲང་བ་རྣམས་ནི་རྩིས་རིག་གི་ཤེས་ཡོན་ཡར་རྒྱས་གཏོང་
མཁན་ཐོག་མ་དེ་ཆགས་ཡོད། ཁོང་ཚོས་རང་བྱུང་ཁམས་ཀྱི་ཆོས་ཐམས་ཅད་ཨང་ཀི་
ལ་དཔེ་བལྟོས་ནས་གྲུབ་པར་འདོད་པ་དང་། དོན་ངོ་མར་ཨང་ཀི་ནི་རང་བྱུང་ཁམས་
ཧྲིལ་པོའི་ནང་དུ་ཆེས་ཐོག་མའི་གྲུབ་གཞི་དེ་ཡིན་ཞིང་། ཆོས་ཐམས་ཅད་ལ་ཁྱབ་ཡོད།
ཨང་ཀི་ནི་བར་སྣང་དུ་སྡེ་ཁག་འདྲ་མིན་གྱི་རྣམ་པ་ལ་གྲུབ་པར་བསམ་པ་དང་། ཁོང་
ཚོས་གཞི་འདིའི་སྟེང་ནས་ཨང་ཀིའི་འབྱུང་བ་ནི་ཆོས་ཐམས་ཅད་ཀྱི་འབྱུང་བ་ཡིན་པའི་
མཐའ་སྡོམ་བཞག་པ་རེད། ཨ་རི་སི་ཀྲོ་ཏྲལ་གྱིས་བརྗོད་རྒྱུར། “པཱཡི་ཐ་གྷོ་ར་སིའི་རྗེས་
འབྲང་བ་ཚོས་ཨང་ཀི་གཅིག་གི་རིགས་ལ་ཡིད་ཆེས་བྱས་པ་དང་། ཁོང་ཚོ་གཅིག་པུས་
རྩིས་རིག་གི་ཨང་ཀི་དེ་ནི་ཁ་ཁར་མིན་ཞིང་། དབང་ཤེས་ལ་སྣང་བའི་དངོས་པོ་རྣམས་
དེ་ལས་གྲུབ་པར་བཤད། ཁོང་ཚོར་མཚོན་ན། འཇིག་རྟེན་ཧྲིལ་པོ་ཨང་ཀི་ལས་གྲུབ་
པ་དང་། ཨང་ཀི་དེ་ཡང་སྤྱི་མཚན་གྱི་སྡེ་ཁག་ལས་མ་གྲུབ་པ་ཞིག་ཡིན། ཁོང་ཚོས་སྤྱི་
མཚན་གྱི་སྡེ་ཁག་ལ་བར་སྣང་གི་ཆ་ཚད་ཡོད་པར་འདོད་པ་རེད།་ །
པཱཡི་ཐ་གྷོ་ར་སིས་ཇེའུ་ཆོས་ལུགས་ལ་ཡིད་སྨོན་བྱས་ཡོད་པར་བཤད། ཆོས་
ལུགས་འདིའི་ནང་དུ་བཀོད་པ་པོའམ་དཀོན་མཆོག་ནི་བླ་ན་མེད་པའི་འཇིག་རྟེན་གྱི་
བཀོད་འདོམས་བྱེད་པོ་ཁོ་ན་དེ་ཡིན་ཞིང་། འཇིག་རྟེན་ནི་དཀོན་མཆོག་གི་ཆོས་ཉིད་
ལ་འཇུག་པར་བྱས་ཡོད། ཇེའུ་ལོ་རྒྱུས་སྨྲ་བ་ཕེ་ལའི་ཝས་ ཇོ་སེབ་ཝཱས་ Flavius
Josephus (37=c. 100 c.e.）བརྗོད་པ་ལྟར་ན། ཨེ་སེན་ Esenes ཞེས་པའི་ཇེའུ་
གྲུབ་མཐའ་ཞིག་གིས་པཱཡི་ཐ་གྷོ་ར་སིའི་གསུང་རྣམས་ལ་མཐོང་ཆེན་བྱས་ཏེ། ཁོང་གི་
ཚོགས་པའི་འཚོ་བ་སྐྱེལ་སྟངས་ཀྱི་རྗེས་སུ་འབྲངས་ཡོད། གྲུབ་མཐའ་འདིའི་ཚོགས་



སྒོམ་གྱི་འབྱུང་ཁུངས།
13
ans
མི་རྣམས་ཕྱི་ལོའི་སྔོན་གྱི་དུས་རབས་གཉིས་པའི་དཀྱིལ་མ་ནས་འདས་ལོའི་བདུན་ཅུ་
ཐམ་པའི་བར་ཏེ། རོ་མན་ Romans གྱིས་ཁོང་ཚོ་གཏོར་བཤིག་མ་བཏང་བར་དུ་འཇུ་
རྡེའི་ Judea ནང་དུ་འཚོ་སྡོད་བྱས་པ་རེད། པཱཡི་ཐ་གྷོ་ར་སིའི་རྗེས་འབྲང་བ་རྣམས་དང་
མཚུངས་པར་གྲུབ་མཐའ་འདིར་གཏོགས་པའི་མི་རྣམས་སྤྱི་ཚོགས་སྤྱི་དང་ཁ་བྲལ་ནས་
ཐུན་མོང་ལ་དབང་བའི་ཁང་པ་སོགས་མཉམ་སྤྱོད་བྱེད་བཞིན་འཚོ་བ་སྟབས་བདེ་ཞིག་
རོལ་ཡོད། ཁོང་ཚོའི་ཡིད་ཆེས་ལ། དམར་མཆོད་ནི་དཀོན་མཆོག་ལ་ཕུལ་བའི་མཆོད་
པ་ལེགས་ཤོས་མིན་ཞིང་། སྒྲིབ་པ་ལས་རང་གི་སེམས་སྦྱང་བ་ནི་ལེགས་ཤོས་དེ་ཡིན།
ཚངས་སྤྱོད་ནི་ཇེའུ་སྲོལ་རྒྱུན་གྱི་ཚ་ཤས་ཤིག་མིན་ཡང་། ཁོང་ཚོས་གཉེན་སྒྲིག་ལ་
འཛེམ་པའི་རྒྱུ་མཚན་ནི་གཉེན་སྒྲིག་ཀྱིས་ཁོང་ཚོའི་མཉམ་སྤྱོད་ཀྱི་འཚོ་བ་ལ་དཀའ་ངལ་
སྤྱོད་པས་རེད། འོན་ཀྱང་། ལྟ་བའི་ཆ་ནས་ཁོང་ཚོས་གཉེན་སྒྲིག་ལ་སྐྱོན་བརྗོད་བྱས་
མེད། ཁོང་ཚོས་ཆུ་གྲང་མོའི་ནང་དུ་ལུས་པོ་བཀྲུས་ནས་ཆོ་ག་བྱེད་པའམ་ཁྲུས་དབང་
བྱེད་ཅིང་། ནད་སོགས་གསོ་བའི་བླ་སྡེ་ཞིག་ལ་ཡིད་ཆེས་བྱེད་པ་དང་ནུས་སྟོབས་དེ་
ལག་པའི་སྟེང་ནས་ཡོང་གི་ཡོད། ཁོང་ཚོ་ནི་སྐབས་དེའི་རོ་མན་ Roman དང་། ཐེའུ་
སྤྱི་ཚོགས་ནང་གི་བླང་དོར་གྱི་ཚད་གཞི་ལ་གཏན་ནས་མི་དགའ་ཞིང་། ཁོང་ཚོས་དཀོན་
མཆོག་གི་རྒྱལ་ཁམས་དེ་མྱུར་དུ་འབྱུང་རྒྱུ་ཡིན་ཞིང་། དགེ་ཅན་དང་སྡིག་ཅན་བར་ལ་
ས་གཞི་གཡོ་བའི་འཐབ་འཁྲུག་བྱུང་ནས་དེར་སྔོན་བསུ་བྱེད་པར་ཡིད་ཆེས་བྱས་པ་རེད།
དུས་རབས་བཅུ་དགུ་པ་ནས་བཟུང་མཁས་དབང་ཚོས་ཨི་སན་སི་དང་། འཇོན་
རྡ་ བྷེབ་ཊི་སི། John the Baptist དེ་བཞིན་ཡེ་ཤུ་མ་ཤི་ཀ་བཅས་ཀྱི་བར་ལ་འབྲེལ་བ་
བྱུང་ཡོད་སྲིད་པའི་བསམ་ཚུལ་བཏོན་ཡོད། འདི་ལྟར་བྱུང་ཡོད་ཚེ་པཱཡི་ཐ་གྷོ་ར་སིའི་ལྟ་
ཚུལ་དང་། ཉམས་ལེན་གྱིས་ཆེས་ཐོག་མའི་ཡེ་ཤུའི་ཆོས་ལུགས་ཀྱི་སྲོལ་རྒྱུན་ལ་ཤན་
ཤུགས་ཐེབས་ཡོད་ངེས་རེད། དོན་ངོ་མར་འཇོན་རྡ་བྷེབ་ཊི་སིའི་འཚོ་བ་སྐྱེལ་སྟངས་
དང་གསུང་རྣམས། ཨེ་སེན་གྱི་འཚོ་སྟངས་དང་གསུང་ཆོས་ཁག་དང་ཤིན་ཏུ་མཚུངས་
ཤིང་། ཁོང་གིས་ཚངས་སྤྱོད་སྲུང་བ་དང་། རྔ་མོང་གི་སྤུ་ལས་བཟོས་པའི་གྱོན་ཆས་གྱོན་
པ། དཀའ་བ་སྤྱད་དེ་ཆ་ག་པ་དང་རི་མགོའི་སྦྲང་རྩིའི་ཐོག་ནས་འཚོ་བཞིན་འཇོ་རྗེའི་
བྱེ་ཐང་དུ་ཆོས་གསུངས། “འགྱོད་བཤགས་བྱོས། རྒྱུ་མཚན་ནི་དཀོན་མཆོག་གི་རྒྱལ་



1+
སྒོམ་གྱི་འབྱུང་ཁུངས་
ཁམས་འབྱུང་ལ་ཉེ།” ཨི་སན་སི་དང་འདྲ་བར་ཁོང་གིས་མི་གཞན་གྱི་སྡིག་པ་དང་། སྒྲིབ་
པ་དག་པར་བྱེད་པར་ཁྲུས་དབང་གནང་ཞིང་། ཇེའུ་ཆོས་ལུགས་ཀྱི་གྲུབ་མཐའ་གཞན་
གཉིས་ཏེ། ཝཱ་རེ་སེ་དང་སཱ་ཌེའུ་སེ་ Pharisees and Sadducees ཚོ་ཉེ་འགྲམ་ལ་ཡོང་
སྐབས། དུག་སྦྲུལ་གྱི་རིགས་རྒྱུད་ཅེས་ཚིག་རྩུབ་པོས་ཁོང་ཚོར་སྐྱོན་བརྗོད་བྱས་ཡོད།
ཁྲུས་དབང་གི་ཆེད་དུ་འཇོན་རྡ་བྷེབ་ཊི་སི་རྩར་བཅར་མཁན་གཙོ་བོ་ནི། ན་རྫ་ར་
ཐི་ནས་ཕེབས་པའི་ཡེ་ཤུ་མ་ཤི་ཀ་རེད། ཡེ་ཤུ་མ་ཤི་ཀས་འཇོན་རྡ་བྷེབ་ཊི་སི་ནི་ལུང་
སྟོན་པ་པོའི་ནང་ནས་མཆོག་ཡིན་ཞེས་འདི་ལྟར་གསུངས་འདུག “བུད་མེད་ལས་སྐྱེས་
པའི་ནང་ནས་འཇོན་རྡ་བྷེབ་ཊི་སི་ལས་ལྷག་པ་ཞིག་བྱུང་མ་མྱོང་། འོན་ཀྱང་། དཀོན་
མཆོག་གི་རྒྱལ་ཁམས་སུ་མི་དམན་ཤོས་དེ་ཡང་ཁོང་ལས་མཆོག་ཡིན།" ང་ཚོས་
འཇོན་རྡ་བྷེབ་ཊི་སི་ཁོང་ལ་ཁྲུས་དབང་གནང་བའི་རྒྱུ་མཚན་གྱིས་ཡེ་ཤུ་མ་ཤི་ཀས་
ཁོང་གི་གསུང་ཆོས་ཁས་ལེན་བྱས་པ་ཚོད་དཔག་བྱེད་ཆོག ཁྲུས་དབང་དེའི་རྗེས་སུ་
ཡེ་ཤུ་མ་ཤི་ཀ་མྱུར་དུ་དབེན་གནས་ལ་ཕེབས་པ་དང་། དེར་ཁོང་གིས་ཉིན་བཞི་བཅུ་
ལ་སྨྱུང་གནས་དང་གསོལ་འདེབས་མཛད་ཅིང་། སྐབས་དེར་བདུད་ཀྱི་ཆོ་འཕྲུལ་ལས་
རྒྱལ་བའང་བྱས། ཁོང་དབེན་གནས་ནས་ཕྱིར་བྱོན་ཏེ། ཨེ་སེན་དང་འཇོན་རྡ་བྷེབ་ཊི་
སི་གཉིས་ལ་ཐུན་མོང་དུ་ཡོད་པའི་ཆོས་ཤིག་གསུང་འགོ་བརྩམས། “འགྱོད་བཤགས་
བྱོས། རྒྱུ་མཚན་ནི་དཀོན་མཆོག་གི་རྒྱལ་ཁམས་དེ་འབྱུང་ལ་ཉེ།" །
ཐ་ན་ཕེ་ལའི་ཝ་སིས་བཤད་པ་ལྟར། ཨེ་སེན་ཚོས་པཱཡི་ཐ་གྷོ་ར་སི་ཡིས་གྷི་
རིག་གི་མི་ཚོར་བསྟན་པའི་འཚོ་སྟངས་དེའི་རྗེས་སུ་འབྲངས་པ་བདེན་ཡང་། སྐྱེ་བ་
ཕྱི་མ་ཡོད་པ་ལྟ་བུ་པཱཡི་ཐ་གྷོ་ར་སིའི་ཡིད་ཆེས་རྣམས་ཚད་གཞི་ཅི་ཙམ་ཞིག་ལ་ཨེ་
སེན་ཚོས་དང་དུ་བླངས་ཡོད་མེད་རྟོགས་དཀའ་བའི་གནས་ཤིག་རེད། ཡིན་ཡང་། ཁོང་
ཚོས་ཀྱང་རྣམ་ཤེས་ནི་འཇིག་པ་མེད་པར་འདོད་པ་གསལ་པོ་རེད། དེ་མཚུངས་སུ་
ཡེ་ཤུ་མ་ཤི་ཀས་འཇོན་རྡ་བྷེབ་ཊི་སི་ནི་ལུང་སྟོན་པ་པོ་ ཨི་ལེ་ཇ་ Elijah ཡིན་པར་
བསྒྲགས་ཡོད། གསུང་འདིས་ཉན་པ་པོ་རྣམས་འདྲོག་ཏུ་བཅུག་མེད་པའི་རྒྱུ་མཚན་ནི།
ཇེའུ་རྣམས་ཀྱིས་ལུང་སྟོན་པ་པོ་རྣམས་སླར་ཡང་སྐྱེ་སྲིད་པ་དང་། ཡང་ན་འདས་ལོག་
བྱེད་ཆོག་པའི་ཡིད་ཆེས་སྔ་མོ་ནས་བཟུང་ཡོད་པས་ཡིན། དམ་པའི་གསུང་རབ་ཀྱི་ནང་



15
སྒོམ་གྱི་འབྱུང་ཁུངས།
དུའང་འཚོ་བཞིན་པའི་སྐབས་སུ་མེའི་ཤིང་རྟ་འཁོར་ལོ་ཞིག་གིས་ཨི་ལེ་ཇ་དག་ཞིང་ལ་
རླུང་འཚུབ་ཅིག་གི་ནང་དུ་བསྐྱལ་ཡོད་ཚུལ་གསུངས་ཡོད། ཞལ་ཆད་གསར་མའི་ནང་
དུ་འཇོན་རྡ་བྷེབ་ཊི་སི་ལ་ཨི་ལེ་ཇའི་ནུས་སྟོབས་དང་སེམས་ཤུགས་ཀྱིས་ཁེངས་ཡོད་
པར་གསུངས། བརྗོད་པ་འདི་ལ་འགྲེལ་བཤད་བྱས་ནས་འཇོན་རྡ་བྷེབ་ཊི་སི་ནི་ཨི་ལེ་
ཛཱའི་སྤྲུལ་སྐུ་ཡིན་པར་བཤད་ཆོག ཆོས་ལུགས་རིག་པ་སྨྲ་བ་ཚོས་གསུང་དུམ་འདི་ཚོར་
འགྲེལ་བཤད་འདྲ་མིན་རྒྱག་གི་ཡོད།
པཱཡི་ཐ་གྷོ་ར་སི་དང་ཁོང་གི་རྗེས་འབྲང་བའི་གསུང་བཤད་རྣམས་སོ་ཁོ་རེ་ཊ་
ས་ Socrates (c. 470-399 b.c.e. ) དང་། པེ་ལའི་དྲོ་ Plato (c. 427-347 b.c.e.
) བརྒྱུད་དེ་མཐའ་མར། པོ་ལོ་ཏྲེ་ན་སི་ Plotinus (c. 205-27) ཡིས་བཙུགས་པའི་
ལྟ་གྲུབ་རིག་པ་པེ་ལའི་དྲོའི་རིང་ལུགས་གསར་མའི་ནང་དུ་ཐིམ་ཡོད། པོ་ལོ་ཏེ་ན་ས་
ནི་ཡེ་ཇར་ཕི་རུ་སྐྱེས་ནས་ ཨེ་ལེག་ཛན་ཌ་རི་ཡཱ་ Alexandria དུ་གྷི་རིག་གི་ལྟ་གྲུབ་
རིག་པར་ལོ་ངོ་དགུ་ཙམ་ལ་སྦྱངས། དེ་ནས་རྒྱ་གར་དང་ཏ་ཟིག་གི་ལྟ་གྲུབ་རིག་པའི་
བརྩམས་ཆོས་ལ་སློབ་གཉེར་བྱེད་པའི་རེ་བ་བཅངས་ནས་ཏ་ཟིག་ལ་ཕྱོགས་པའི་འཚོལ་
བཞུད་ཅིག་གི་ནང་དུ་ཞུགས། འོན་ཀྱང་། དམག་དོན་གྱི་རྒྱང་བཞུད་འདིར་ལམ་ལྷོང་
མ་བྱུང་བས་ཁོང་ནི་ཏ་ཟིག་ལ་གཏན་ནས་སླེབས་ཐུབ་མེད། ཁོང་གིས་རྫོགས་ལྡན་དང་
བདེ་བ་ནི་ཚེ་འདི་ལ་འཐོབ་ཐུབ་པ་དང་། སྒོམ་གྱི་ཉམས་ལེན་ལ་བརྟེན་ནས་དེ་ཚོ་བསྒྲུབ་
ཆོག་པའི་ཡིད་ཆེས་བྱས། སྒོམ་གྱི་མཐའ་མའི་དམིགས་ཡུལ་ནི་དཀོན་མཆོག་དང་བདེ་
སྣང་གི་ངང་ནས་དབྱེར་མེད་དུ་གནས་པར་འབད་རྒྱུ་དེ་ཡིན། ཁོང་གིས་དཀོན་མཆོག་ནི་
སྒྲ་རྟོག་ལས་ཡོངས་སུ་འདས་པའི་མཐར་ཐུག་གི་དངོས་ཡོད་གནས་ལུགས་ཤིག་ཡིན་
པར་བཤད། པོར་ཕེ་རེས་ Porphyry (c. 232-305) ཁོང་གི་གྲགས་ཅན་གྱི་བརྩམས་
ཆོས་ ཨི་ནཡེ་ཌ་" Enneads ཞེས་པ་ཕྱོགས་སྒྲིག་དང་རྩོམ་སྒྲིག་བྱས་པར་མ་ཟད།
“པཱཡི་ཐ་གྷོ་ར་སིའི་མི་ཚེ" ཞེས་པའི་དཔེ་དེབ་ཅིག་ཀྱང་རྩོམ་སྒྲིག་བྱས་ཡོད། པོར་ཡེ་
རེས་བཤད་པ་ལྟར་ན། ལོ་ངོ་དྲུག་གི་རིང་ལ་པོ་ལོ་ཏྲེ་ན་ས་དང་ལྷན་དུ་ཁོང་གིས་སློབ་
སྦྱོང་བྱས་པའི་སྐབས་སུ་པོ་ལོ་ཌ་ན་སི་ལ་དཀོན་མཆོག་དང་དབྱེར་མེད་དུ་གནས་པའི་
སྐལ་བ་ཐེངས་བཞི་ལ་བྱུང་། སྒོམ་ནི་དཀོན་མཆོག་དང་། གསར་བསྐྲུན་བྱས་ཡོད་པའི་



16
སྒོམ་གྱི་འབྱུང་ཁུངས།
ཆོས་ཐམས་ཅད་གཅིག་ཏུ་སྒྲིམ་བྱེད་ཀྱི་ཐག་སྐུད་ཁོ་ན་དེ་ཡིན་ཞིང་། ཆོས་ཐམས་ཅད་
འདི་ལ་བརྟེན་ནས་འབྱུང་གི་ཡོད། མི་ཞིག་གིས་སྒོམ་སྒྲུབ་ཉམས་ལེན་བརྒྱུད་ནས་རང་
ཉིད་འོངས་སའི་འབྱུང་ཁུངས་རྟོགས་ཐུབ། པཱཡི་ཐ་གྷོ་ར་སི་དང་སོ་ཁོ་རེ་ཊ་ས་གཉིས་
དང་འདྲ་བར་པོ་ལོ་ཏྲི་ནེ་སིའི་ལྟ་ཚུལ་ལ། མི་སྒེར་སོ་སོའི་རྣམ་ཤེས་དེ་དྲི་མ་ལས་
ཡོངས་སུ་མ་བྲལ་བ་དང་། སྒོམ་སྒྲུབ་ལས་བྱུང་བའི་བདེ་བ་བླ་མེད་དེ་མ་ཐོབ་བར་དུ་སྐྱེ་
བ་ནས་སྐྱེ་བ་བརྒྱུད་དེ། དགེ་མི་དགེ་བའི་བྱ་སྤྱོད་ཀྱི་འབྲས་བུ་མྱོང་བཞིན་སླར་ཡང་སྐྱེ་
བ་ལེན་ངེས། །
དུས་རབས་མང་པོ་ཞིག་ལ་པོ་ལོ་ཏྲི་ནེ་སིའི་བརྩམས་ཆོས་རྣམས་ཀྱིས་ཡེ་ཤུ་
དང་། ཇེའུ། ཁ་ཆེ། དེ་བཞིན་ཉམས་རྟོགས་ Gnostic གྲུབ་མཐའ་ལ་གཏོགས་པའི་ལྟ་
གྲུབ་སྨྲ་བ་དང་སྒོམ་པ་བ་ཚོར་སེམས་ཤུགས་བསྐྱེད་ཡོད། ཁོང་ཚོའི་ནང་ནས་ཤུགས་
རྐྱེན་ཆེ་ཤོས་ཤིག་ནི་ཨོ་རེ་གྷན་རེད། Origen c. 185-254) ཁོང་ནི་ཨེ་ལེག་ཛན་
ཌར་དུ་སྐྱེས་ཤིང་དེའི་སྐབས་ཀྱི་ཡེ་ཤུའི་ཆོས་ལུགས་རིག་པ་སྨྲ་བ་མཚན་སྙན་ཆེ་ཤོས་
དེ་ཡིན། ཁོང་གིས་ཀྱང་རྣམ་ཤེས་ནི་སྒོམ་པ་ལ་བརྟེན་ནས་དཀོན་མཆོག་མ་རྟོགས་
བར་དུ་ཚེ་རབས་ནས་ཚེ་རབས་ལ་འཕེལ་འགྱུར་བྱེད་པར་ཡིད་ཆེས་བྱས། དུས་རབས་
གསུམ་པའི་ནང་དུ་འགོ་བརྩམས་ནས་ཡེ་ཤུའི་སྒོམ་སྒྲུབ་པ་ཚོ་ཡེ་ཇར་ཕུའི་ས་ཧཱ་རའི་
བྱེ་ཐང་དུ་སྒོམ་སྒྲུབ་རི་ཁྲོད་འགྲིམས་ཤིང་། ཁོང་ཚོ་མང་པོ་ཞིག་རོ་མན་བཙན་རྒྱལ་གྱི་
གཉའ་གནོན་དང་ཟང་ཟིང་ལས་བྲོས་བྱོལ་བྱས་ཏེ། བྱེ་ཐང་འདིར་སྐྱབས་བཅོལ་དུ་ཡོང་
བ་ཞིག་རེད། བྱེ་ཐང་གི་རི་ཁྲོད་པ་འདི་ཚོར་བྱེ་ཐང་གི་ཆོས་དཔོན་ཟེར་ཞིང་། ཁོང་ཚོ་ནི་
མི་དམངས་འདུས་སྡེའི་མཐའ་དང་། རོ་མན་བཙན་རྒྱལ་གྱི་ལྟ་རྟོག་དང་ཐག་རིང་ས་ནས་
གྲུབ་པའི་ཚོགས་སྡེའི་ནང་དུ་གནས་ཀྱང་། སྤྱི་ཚོགས་ཀྱི་དཔལ་ཡོན་དང་འབྲེལ་ཐག་
ཡོངས་སུ་ཆད་མེད། །
བྱེ་ཐང་གི་ཆོས་དཔོན་ཕལ་ཆེ་བ་ཞིག་ནི་ཡིག་རྨོངས་པ་ཡིན་ཡང་། པོན་ཊ་སི་
ཡི་ཨི་ཝ་གྷི་རི་ཡ་སི་ Evagrius of Pontus (345-399) ནི་ཤེས་ཡོན་ཚད་མཐོ་པོ་
ལྡན་པའི་མཁས་དབང་ཞིག་རེད། ཁོང་གིས་ཁོང་ཚོའི་ངག་རྒྱུན་གྱི་གསུང་ཆོས་རྣམས་
གོ་རིམ་ལྡན་པའི་སྒོ་ནས་ཡིག་ཐོག་ལ་འགོད་འགོ་བརྩམས་ཤིང་། ཨོ་རེ་གྷན་ལ་འགྱུར་



17
རྩོམ་གྱི་འབྱུང་ཁུངས།
མེད་ཀྱིས་རྒྱབ་སྐྱོར་བྱས་ཡོད། ཨི་ཝ་གི་རི་ཡ་སིས་འགྲོ་བ་མིའི་རྣམ་ཤེས་ལ་སྐྱེ་བ་ཕྱི་
མ་ཡོད་པ་དང་། དེ་མཐའ་མར་དཀོན་མཆོག་དང་དབྱེར་མེད་དུ་འགྱུར་བའི་ཨོ་རེ་གྷན་
གྱི་ལྟ་ཚུལ་འདི་ངོས་ལེན་བྱས་ཡོད། འཇོན་ ཁེ་སི་ཡན་ John Cassian (c. 360-433)
ནི་ཁོང་གི་སློབ་མ་གཙོ་བོ་ཞིག་ཡིན་ཞིང་། ཁོང་གིས་རང་གི་ནུབ་ཕྱོགས་པའི་སློབ་མ་
ཚོའི་ཆེད་དུ་ཨི་ཝ་གྷི་རི་ཡ་སི་ཡི་བརྩམས་ཆོས་རྣམས་བཅོས་བསྒྲིགས་བྱས་པ་དང་།
ཕ་རན་སིའི་ལྷོ་ཕྱོགས་སུ་མཉམ་དུ་གཤིབས་པའི་དགོན་པ་གཉིས་གསར་འཛུགས་
བྱས། གཅིག་ནི་སྐྱེས་པ་དང་གཞན་ནི་བུད་མེད་ཚོའི་ཆེད་དུ་རེད། འདི་ནི་ནུབ་ཕྱོགས་
སུ་ཚོགས་པ་འདིའི་རིགས་བཙུགས་པ་ཐོག་མ་དང་། ཕྱིས་སུ་དར་བའི་ཡེ་ཤུའི་དགོན་
པའི་ལུགས་སྲོལ་གྱི་དཔེ་བལྟ་ས་ཞིག་ཆགས་ཡོད།
ཤར་ཕྱོགས་སུ་དར་བའི་སྒོམ།
འཛམ་གླིང་གི་ནང་དུ་སྒོམ་གྱི་རིག་གཞུང་གི་བདེན་རྟགས་སྔ་ཤོས་ནི། ཨིན་ཌ་སིའི་
Indus ལུང་གཤོངས་ཀྱི་དཔལ་ཡོན་གྱི་ཤུལ་དུ་རྙེད་ཡོད། དཔལ་ཡོན་འདི་ནི་ད་ལྟ་པཱ་
ཀི་སི་ཐན་ Pakistan ཟེར་བའི་རྒྱལ་ཁབ་ནས་རྒྱ་གར་གྱི་གངྒཱའི་ལུང་གཤོངས་བར་
དུ་ཁྱབ་མྱོང་། དཔལ་ཡོན་འདི་དར་རྒྱས་ཀྱི་རྩེ་མོར་སོན་པའི་དུས་སྐབས་ནི་ཕྱི་ལོ་སྔོན་
གྱི་ ༣༠༠༠ ནས་ ༢༥༠༠ བར་ཡིན། ཐོག་ལ་ཐམ་ཀ་བརྐོས་ཡོད་པའི་འཇིམ་པའི་བྱང་
བུ་སྟོང་ཕྲག་མང་པོ་དཔལ་ཡོན་འདིའི་ཤུལ་ནས་རྙེད་སོན་བྱུང་ཡོད། དེ་ཚོའི་སྟེང་དུ་
འཛམ་གླིང་གི་ཆེས་རྙིང་པའི་ཡིག་གཟུགས་འགའ་ཞིག་ཡོད་པ་དང་། དེ་བཞིན་ཐམ་ཀའི་
སྟེང་གི་རི་མོ་ཁག་ཅིག་གིས་རྣལ་འབྱོར་པ་དཀྱིལ་ཀྲུང་དུ་བཞུགས་པའང་མཚོན་འདུག
པཱཡི ་ཐ་གྷོ་ར་སི ་དང་དུས་མཉམ་དུ་བྱོན་པའི་སངས་རྒྱས་ཤཱཀྱ་ཐུབ་
པའི་ (c.563-483 b.c.e） སྔོན་དུ་སྒོམ་གྱི་སྐོར་ལ་རྩོམ་ཡིག་གི་དཔྱད་གཞི་ཆེས་ཉུང་
ཤས་ཤིག་ལས་མེད་ཀྱང་། སངས་རྒྱས་ཤཱཀྱ་ཐུབ་པ་རང་ལོ་ཉི་ཤུ་རྩ་དགུའི་ཐོག་རྒྱལ་
པའི་ཕོ་བྲང་དང་ཁ་འབྲལ་སྐབས། སྒོམ་སྒྲུབ་ཀྱི་སྲོལ་རྒྱུན་སྣ་ཚོགས་ཤིག་སྔ་མོ་ནས་དར་
ཡོད་ངེས་རེད། སྐྱེ་རྒ་ན་འཆིའི་འཁོར་བ་ལས་ཐར་བར་ཁོང་ཉིད་སྒོམ་སྒྲུབ་འཚོལ་ཞིབ་



18
སྒོམ་གྱི་འབྱུང་ཁུངས།
ཀྱི་འཚོ་བ་ལ་གཞོལ་ཡོད། དེའི་ཕྱིར་སྐྱེ་བ་ཕྱི་མར་ཡིད་ཆེས་བྱེད་པ་ནི་སྐབས་འདིར་
ཐུན་མོང་བ་ཞིག་ཏུ་སྣང་། ཁོང་གི་སྒོམ་གྱི་དགེ་རྒན་ཐོག་མ་ནི་ཏིང་ངེ་འཛིན་ལ་མཁས་
པའི་རིང་འཕུར་ཡིན་ཞིང་། ཏིང་ངེ་འཛིན་ནི་སྒོམ་གྱི་གནས་རིམ་ཞིག་ཡིན་པ་དང་།
སྐབས་འདིར་ཡིད་བྱེད་དབང་ཤེས་ནས་ཁ་ནང་དུ་བསྡུས་ཤིང་། རྟོག་པ་རྣམས་ཉམས་པ་
དང༌། བླ་ན་མེད་པའི་དགའ་བ་དང་ཞི་བ་མྱོང་ཐུབ། ནང་པའི་འགྲེལ་བཤད་གཞིར་བཞག་
ན། ཁོང་གིས་བསྟན་པའི་སྒོམ་འདིའི་རིགས་ཀྱིས་སྐྱེ་བ་སྔོན་མ་རྣམས་དྲན་པའི་རྟོགས་
པ་རྒྱུད་ལ་བསྐྱེད་ཐུབ། རྒྱུ་མཚན་འདིའི་ཕྱིར་སྒོམ་སྒྲུབ་ལ་བྱང་ཆུབ་པ་ཚོས་སྐྱེ་བ་ཕྱི་མ་
ནི་ཆོས་ལུགས་དང་འབྲེལ་བའི་ཡིད་ཆེས་ཀྱི་གནད་དོན་ཞིག་ཏུ་མི་བརྩི་ཞིང་། མངོན་
སུམ་རིག་པས་ར་སྤྲོད་བྱེད་རུང་བའི་བདེན་དོན་ཞིག་ཏུ་ངོས་འཛིན་བྱེད་ཀྱི་ཡོད།
སྔ་མོའི་ནང་པའི་ཟིན་ཐོའི་ནང་དུ་བཤད་པ་ལྟར་ན། ཤཱཀྱ་ཐུབ་པས་རང་གི་དགེ་
རྒན་རིང་འཕུར་གྱིས་བསྟན་པའི་ཏིང་ངེ་འཛིན་བླ་མེད་ཡང་དག་དེ་བསྒྲུབས་ནས་མྱུར་
དུ་གྲུབ་པ་དང་། སྐབས་དེར་ཁོང་གི་བློ་ནི་སྟོང་པའི་བདག་ཉིད་ཀྱི་མྱོང་བ་མ་གཏོགས་
འདུས་དོན་གྱིས་སྟོང་པའི་འཚོ་གནས་ཀྱི་ཆ་ཤས་ངོ་བོ་མེད་པ་ཞིག་གི་ནང་དུ་ཞུགས།
ཡིན་ཡང་། འདིས་འཁོར་བའི་འཚོ་གནས་ལས་རྒྱལ་བའི་ཁོང་གི་འདུན་པ་དེ་སྐོང་མ་
ཐུབ་པས། ཁོང་གིས་ལྷག་སྤྱོད་ཟེར་བའི་སྒོམ་པ་བ་གཞན་དྲིང་མི་འཇོག་པ་གཞན་ཞིག་
བཙལ་ནས་ཁོང་གི་མདུན་དུ་ཏིང་ངེ་འཛིན་སྔར་ལས་ཀྱང་ཕྲ་བ་ཞིག་བསྒྲུབས་ནས་
གྲུབ། འོན་ཀྱང་། ཤཱཀྱ་ཐུབ་པས་བློ་རྩེ་གཅིག་ཏུ་གནས་པའི་སྒོམ་གྱི་རིམ་པ་འདི་ལྟ་བུ་
གཅིག་པུས་དངོས་ཡོད་གནས་ལུགས་ཇི་བཞིན་དུ་རྟོགས་པ་ལས་བྱུང་བའི་གཏན་དུ་
ཞི་བ་དང་། གཏན་དུ་བདེ་བའི་གོ་འཕང་དེ་བསྐྱེད་མི་ཐུབ་པར་ངོས་འཛིན་མཛད། རྒྱུ་
མཚན་ནི་སྒོམ་འདི་ལྟ་བུ་གྲུབ་པའི་རྗེས་སུ་ཡང་གང་ཟག་དེ་ཉིན་རེའི་འཇིག་རྟེན་གྱི་
སྡུག་བསྔལ་དང་། དེའི་གཞི་རྩའི་རྒྱུ་སོགས་ལས་ད་དུང་ཐར་མེད། སྒོམ་གྱི་རིམ་པ་འདི་
ཚོས་སྡུག་བསྔལ་གྱི་རྩ་བ་གཅོད་མི་ཐུབ་པར་རྟོགས་ཏེ། ཤཱཀྱ་ཐུབ་པས་ཁ་ཟས་སྤོང་བ་
ལྟ་བུའི་དཀའ་བ་སྤྱད་ནས་རང་གི་ལུས་ཕུང་ལ་མནར་གཅོད་བཏང་ཞིང་། སྐབས་དེར་
ཁོང་གི་བསམ་པ་ནི་དངོས་གཟུགས་ལ་བློས་དབང་བསྒྱུར་བྱེད་ཐུབ་པར་བྱས་ནས་ཐར་
བ་འཐོབ་རྒྱུ་དེ་རེད། ཡིན་ཡང་། འདིའི་མཇུག་འབྲས་སུ་ཁོང་གི་ལུས་ཕུང་རིད་པར་



19
སྒོམ་གྱི་འབྱུང་ཁུངས།
གྱུར་ཅིང་། ཁོང་གི་དབང་པོ་རྣམས་ཉམས། མཐའ་མར་ཁོང་གིས་ཏིང་ངེ་འཛིན་བསྒྲུབ་
པ་ནི་དམིགས་ཡུལ་མཐར་ཐུག་དེ་མིན་ཞིང་། འདི་ལྟ་བུའི་ཏིང་ངེ་འཛིན་ལ་མཉམ་པར་
བཞག་པའི་བློ་དེ་ནི། སྒོམ་གྱི་ལམ་ནས་སྡུག་བསྔལ་གྱི་ངོ་བོ་དང་དེའི་རྒྱུ་རྐྱེན་རྣམས་
ལ་རྟོག་དཔྱོད་བྱེད་པར་བཀོལ་རུང་བ་མཁྱེན་ཡོད། །
འདས་པའི་བྱུང་རབས་ནང་གི་ཆོས་ལུགས་ཀྱི་ལམ་སྟོན་པ་པོ་རླབས་ཆེན་དག་
གི་ཁྲོད་ནས་ཤཱཀྱ་ཐུབ་པ་ནི་ཁྱད་པར་བ་ཞིག་རེད། ཁོང་གིས་མི་མང་པོ་ཞིག་གིས་
བདེན་པ་ཡིན་པར་བཤད་པ་ཙམ་དང་། ཡང་ན་སྲོལ་རྒྱུན་རིང་པོ་དང་ལུང་སྒྲུབ་ཀྱི་ཐོག་
ནས་གང་ཞིག་བདེན་པར་འཛིན་མི་རུང་བར་གསུངས་ཡོད། དེ་བཞིན་འཆལ་གཏམ་
དང་། ཚོད་དཔག དགེ་བའི་བཤེས་གཉེན་ལ་དད་གུས་སོགས་རྒྱུ་མཚན་དུ་བྱས་ནས་
གང་ཞིག་བདེན་པར་འཛིན་མི་རུང་། དེ་ལས་ལྡོག་སྟེ། གཞན་གྱིས་ཅི་ཞིག་བཤད་
པ་གང་ལྕོགས་ཀྱིས་རང་ཉིད་སྒེར་གྱི་མྱོང་བ་དང་སྦྱར་ནས་ཐག་གཅོད་བྱེད་དགོས།
སངས་རྒྱས་ཀྱིས་སྐབས་དེར་དར་ཁྱབ་ཆེ་བའི་སྐྱེ་བ་སྔ་ཕྱིའི་སྐོར་གྱི་སྐད་ཆ་ཁག་ལ་
དཔྱད་པ་འདི་ལྟར་བཏང་ནས་སྒེར་གྱི་མྱོང་བའི་ཐོག་ནས་ཐག་གཅོད་མཛད་ཡོད། རང་
ཉིད་ལ་ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་སྐོར་གྱི་གསུང་སྔ་ཤོས་
ཤིག་གི་ནང་དུ་ཤཱཀྱ་ཐུབ་པས་རང་གི་བློ་རྩེ་གཅིག་ཏུ་གནས་པ་དང་། ཞི་བ། དག་པ།
དྭངས་པ་བཅས་ལ་བརྟེན་ནས་རྣམ་པར་ཤེས་པའི་རང་བཞིན་དང་སྡུག་བསྔལ་གྱི་རྩ་བ་
མངོན་སུམ་དུ་རྟོགས་པར་འགྲེལ་བརྗོད་མཛད་འདུག ཁོང་གི་མངོན་རྟོགས་དང་པོ་ནི་
འཇིག་རྟེན་ཆགས་འཇིག་གི་བསྐལ་ཆེན་དུ་མའི་རིང་གི་རང་ཉིད་ཀྱི་ཚེ་རབས་སྟོང་ཕྲག་
མང་པོ་དང་། དེ་དག་གི་གནས་སྟངས་བྱེ་བྲག་པ་རྣམས་རེད། མངོན་རྟོགས་གཉིས་པ་
ནི་སེམས་ཅན་གཞན་ཚོའི་སྐྱེ་རབས་མང་པོ་མཉམ་བཞག་གིས་གཟིགས་ནས་སེམས་
ཅན་དེ་དག་གི་སྤྱོད་པའི་འབྲས་བུ་ཕྱི་མར་སོ་སོས་མྱོང་དགོས་པའི་རྒྱུ་འབྲས་ཀྱི་འབྲེལ་
བ་ལ་ངེས་ཤེས་རྙེད་པ་འདི་རེད། རང་ཉིད་སངས་རྒྱས་པའི་མཚན་མོར་བྱུང་བའི་མངོན་
རྟོགས་གསུམ་པ་ནི་བདེན་བཞི་རྒྱུད་ལ་འཁྲུངས་པ་འདི་ཡིན་ཞིང་། “བདག་གིས་ཆོས་
ཐམས་ཅད་ཇི་བཞིན་དུ་རྟོགས་བྱུང་། འདི་ནི་སྡུག་བསྔལ་བདེན་པའོ། འདི་ནི་ཀུན་འབྱུང་
བདེན་པའོ། འདི་ནི་འགོག་པའི་བདེན་པའོ། འདི་ནི་ལམ་གྱི་བདེན་པའོ ཞེས་གསུངས་



20)
སྒོམ་གྱི་འབྱུང་ཁུངས།
ཡོད། སྐབས་དེར་ཤཱཀྱ་ཐུབ་པ་ལ་མངོན་པར་རྫོགས་པའི་སངས་རྒྱས་ཀྱི་གོ་འཕང་ཐོབ་
པ་ཡིན་པ་དང་། ཁོང་གི་བློ་ནི་ཉོན་སྒྲིབ་དང་ཤེས་སྒྲིབ་གཉིས་ལས་ཡོངས་སུ་གྲོལ་བ་ལ་
བརྟེན་ནས་བྱུང་བ་ཞིག་རེད། སྔར་འཚོལ་བཞིན་པའི་གཏན་གྱི་བདེ་བ་དང་ཞི་བ་ནི་མྱང་
འདས་རང་རྒྱུད་ལ་སྐྱེས་ནས་རྙེད་པ་དང་། ཁོང་གིས་རང་གི་མི་ཚེའི་ལྷག་མ་ལོ་བཞི་
བཅུ་ཞེ་ལྔའི་རིང་ལ་གཞན་རྣམས་སྡུག་བསྔལ་ལས་བསྒྲལ་ནས་ཐར་བའི་གོ་འཕང་འཐོབ་
པའི་ལས་ལ་བརྩོན་ཞིང་། རྒྱུ་མཚན་འདིའི་ཕྱིར་ཁོང་ལ་ལྷ་རྗེ་ཆེན་མོ་ཞེས་པའི་མཚན་
སྙན་ཡང་ཐོགས་པ་རེད། བློ་སྦྱོང་བ་དང་། དགེ་བ་སྒྲུབ་པ། དངོས་ཡོད་གནས་ལུགས་ཀྱི་
རང་བཞིན་ཇི་བཞིན་དུ་རྟོགས་པ་བཅས་ལ་བརྟེན་ནས་གཏན་གྱི་ཞི་བ་དང་བདེ་བ་རྙེད་
ཐབས་ཀྱི་ལམ་ཞིག་སངས་རྒྱས་ཀྱིས་བསྟན་ཡོད།
ནང་ཆོས་དང་། ཡེ་ཤུའི་ཆོས་ལུགས། གྷི་རི་སིའི་ལྟ་གྲུབ་རིག་པ་བཅས་ཀྱི་ནང་
དུ་དར་བའི་སྒོམ་གྱི་འབྱུང་ཁུངས་ཐད་ཀྱི་དཔྱད་ཞིབ་གནད་བསྡུས་འདིའི་ནང་དུ་གླེང་
གཞི་དང་གོ་རྟོགས་ཐུན་མོང་བ་འགའ་ཤས་ཤིག་མཆིས། འོན་ཀྱང་། སྲོལ་རྒྱུན་སོ་སོར་
སྒོམ་སྒྲུབ་ཉམས་ལེན་གྱི་ཁ་ཕྱོགས་མ་འདྲ་བ་རེ་ཡོད་པ་ཇི་བཞིན་སྒོམ་སྒྲུབ་ཀྱི་མྱོང་བའི་
འགྲེལ་བཤད་ཀྱང་གཅིག་མཐུན་ཞིག་མེད། པཱཡི་ཐ་གྷོ་ར་སི་དང་ཁོང་གི་རྗེས་འབྲང་བ་
ཚོས་གོ་རིམ་ལྡན་པའི་འཇིག་རྟེན་ཞིག་ལ་ཡིད་ཆེས་བྱས་ཤིང་། གནའ་བོའི་གྷི་རིག་
གི་ལྷ་མང་རིང་ལུགས་ཕལ་ཆེར་ཁས་ལེན་བྱས་ནའང་། ཁོང་ཚོས་ལྷ་དེ་ཚོའི་ནང་ནས་
གཅིག་གཞན་ལས་མཆོག་ཏུ་བཟུང་ཡོད། ཁོང་ཚོར་མཚོན་ན་སྒོམ་ནི་རོལ་དབྱངས་
དང༌། རྩིས་རིག གནམ་རིག་བཅས་ལ་འབྲེལ་བ་དམ་པོ་ཡོད། ཡེ་ཤུ་པ་ཚོར་མཚོན་ན་སྒོམ་ནི་
དཀོན་མཆོག་དང་ངོ་བོ་དབྱེར་མེད་དུ་གནས་ཐབས་ཤིག་ཡིན། ལྷ་མང་པོ་ཡོད་པའི་རྒྱ་གར་གྱི་
ལྟ་ཚུལ་དེ་ཁས་ལེན་པའི་ནང་པ་ཚོར་མཚོན་ན། སྒོམ་ནི་འཁོར་བ་ལས་གྲོལ་ནས་ཐར་བ་ཐོབ་
པའི་ཆེད་དུ་ཡིན། དེ་ལྟ་ནའང་སྲོལ་རྒྱུན་འདི་ཚོ་ཐོག་མར་དར་སྐབས་དང་། རྗེས་སུ་བྱུང་བའི་
ཡར་རྒྱས་ཀྱི་ནང་དུ་སྒོམ་གྱིས་གོ་གནས་གལ་ཆེན་ཞིག་བཟུང་ཡོད་པ་ནི་མངོན་གསལ་རེད།།



ལེའུ་གསུམ་པ།
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
༄༅། །སྒོམ་ནི་ནུབ་ཕྱོགས་པའི་ཚན་རིག་དང་། ཆོས་ལུགས། ལྟ་གྲུབ་རིག་པ་བཅས་
ཀྱི་གཞི་རྩར་གནས་ཡོད་ཀྱང་། དེང་དུས་ཚན་རིག་གི་ནང་དུ་སྒོམ་ལ་བྱེད་ལས་ཧ་ལམ་
མེད། འདི་ནི་ཡེ་ཤུའི་ཆོས་ལུགས་ནང་དུ་བྱུང་བ་ལྟར་རིམ་གྱིས་ཉམས་པའི་འབྲས་བུ་
ཞིག་མིན། དེ་ལས་ལྡོག་སྟེ། འདི་ནི་དུས་རབས་བཅུ་བདུན་པའི་དེང་རབས་ཀྱི་ཚན་རིག་
གི་འབྱུང་ཁུངས་ལ་ཐུག་ཡོད། སྐབས་དེར་དཀོན་མཆོག་དང་གཞན་ཡང་ཆོས་ལུགས་
ཀྱི་གནད་དོན་ཏེ། བདུད་དང་། ལྷའི་ཕོ་ཉ། དག་ཞིང་། དམྱལ་བ་སོགས་ཀྱིས་གྲུབ་པའི་
རང་བྱུང་ཁམས་ལས་འདས་པའི་འཇིག་རྟེན་འདི་དམ་པའི་གསུང་རབ་ཀྱི་དབང་ཚད་
ཐོག་ནས་ཁས་ལེན་བྱས་ཤིང་། ཆོས་ལུགས་རིག་པ་སྨྲ་བ་ཚོར་དངོས་ཡོད་གནས་
ལུགས་ཀྱི་ཁྱབ་ཁོངས་འདི་ཤེས་རྟོགས་བྱེད་པའི་འགན་ཡོད་ཅིང་། ཁོང་ཚོའི་འདོད་
ཚུལ་རྣམས་དད་པའི་ཐོག་ནས་ངོས་ལེན་བྱས་ཡོད། འགྲོ་བ་མིའི་རྣམ་ཤེས་ནི་དཀོན་
 ོ ག་ལས་བྱུང་བའི་རྒྱུ་མཚན་གྱིས་ཆོས་ཀྱི་རང་བཞིན་དུ་བརྩིས། འདི་ལ་རང་དབང་
གི་ཞེ་འདོད་ལྡན་ཞིང་ལུས་ཕུང་དང་དངོས་ཁམས་ཀྱི་ཁོར་ཡུག་ལ་ལྟོས་མེད་ཡིན། འོན་
ཀྱང་། ཕྱོགས་གཞན་ཞིག་ནས་བཤད་ན། རྣམ་ཤེས་ཀྱིས་ལུས་ཕུང་ལ་སྟངས་འཛིན་བྱེད་
པ་དང་། རྣམ་ཤེས་ལའང་དབང་ཤེས་དག་གིས་ཤུགས་རྐྱེན་ཐེབས་པའི་རྒྱུ་མཚན་གྱིས་
རྣམ་ཤེས་ནི་རང་བྱུང་ཁམས་ཀྱི་རང་བཞིན་ཡང་ཡིན། དེའི་ཕྱིར། དཀོན་མཆོག་ལས་
བྱུང་བའི་རྣམ་ཤེས་ཀྱི་ཆ་དང་འབྲེལ་བའི་ཆོས་ལུགས་ཀྱི་གནད་དོན་རྣམས་དད་པའི་
ཟI" ་
མ
,
r



29
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
ཐོག་ནས་ཁས་ལེན་བྱས་ནའང་། རྣམ་ཤེས་དང་འབྲེལ་བའི་རང་བྱུང་ཁམས་ཀྱི་ཆ་རྣམས་
ལ་ལྟ་གྲུབ་སྨྲ་བ་ཚོས་རིགས་པའི་ནུས་སྟོབས་ལ་གཙོ་བོར་བརྟེན་ནས་འགྲེལ་བཤད་
བྱས། རང་བྱུང་ཁམས་ཀྱི་ནུས་ཤུགས་དང་དངོས་གཟུགས་ཀྱིས་གྲུབ་པའི་ཕྱིའི་འཇིག་
རྟེན་ཏེ། དངོས་ཡོད་གནས་ལུགས་ཀྱི་ཁྱབ་ཁོངས་གསུམ་པ་འདི་ནི་མངོན་སུམ་གྱི་ཞིབ་
ལྟ་དང་། ཚོད་ལྟ་གཉིས་ཀྱི་རྨང་གཞིའི་ཐོག་ནས་ཚན་རིག་པ་ཚོས་རྟོགས་དགོས་པའི་
ལས་དོན་ཞིག་ཡིན།
སྒོམ་ཞེས་པའི་ཚིག་འདིའི་རྩ་བ་ནི་རྒྱ་གར་དང་ཡུ་རོབ་ Indo-European
ཀྱི་སྐད་ཡིག་གི་བྱ་ཚིག་ “med” ལ་ཡར་འདེད་ཐུབ། བྱ་ཚིག་འདིའི་དོན་ནི་བསམ་
གཞིགས་བྱེད་པའམ་ཚད་འཇལ་བ་ལ་གོ་ཞིང་། ང་ཚོས་མཐོང་ཟིན་པ་ལྟར་ཐོག་མའི་ཡེ་
ཤུའི་ཆོས་ལུགས་ཀྱི་ནང་དུ་སྒོམ་ནི་ནང་སེམས་ཀྱི་མྱོང་སྟོབས་ཀྱིས་དངོས་ཡོད་གནས་
ལུགས་ཀྱི་ངོ་བོ་མངོན་སུམ་དུ་རྟོགས་པའི་ཐབས་ཤེས་ཤིག་རེད། ཡིན་ཡང་། དུས་
སྐབས་བར་མའི་ཡེ་ཤུའི་མཁས་པའི་རིང་ལུགས་དང་། དེང་དུས་ཀྱི་ལྟ་གྲུབ་རིག་པའི་
ནང་དུ་སྒོམ་ནི་ཤེས་བཞིན་དང་ལྡན་པའི་རིགས་པའི་རྟོགས་གཞིགས་ཤིག་ཏུ་བསྒྱུར་
ཡོད། ཕྱིའི་དངོས་གཟུགས་ཀྱི་འཇིག་རྟེན་འདི་རྟོགས་པའི་ལས་དོན་གྱི་ནང་དུ་ཚན་རིག་
གིས་རང་ཉིད་དང་འཚམས་པའི་“སྒོམ་" གསར་བཟོ་བྱས་ཤིང༌། དེ་ཡང་ཚད་ལྡན་གྱི་
ཉམས་ཞིབ་པ་ཚང་མས་ཚད་མས་གཞལ་ཆོག་པའི་དངོས་ཁམས་ཀྱི་བྱེད་ལས་དག་གི་
ཚད་འཇལ་གྱི་རྣམ་པ་ཅན་ཞིག་རེད། །
དུས་རབས་བཅུ་བདུན་པའི་ནང་དུ་ཚན་རིག་གི་གསར་གཏོད་པ་གྲགས་ཅན་ཚང་
མ་ཡེ་ཤུའི་ཆོས་ལུགས་ལ་དད་མཁན་ཤ་སྟག་ཡིན། རང་བྱུང་ཁམས་ཀྱི་འཇིག་རྟེན་ལ་
ཕྱོགས་པའི་ཁོང་ཚོའི་འཚོལ་ཞིབ་ནི། དཀོན་མཆོག་གི་སྐོར་ལ་ཡོད་པའི་མིའི་གོ་རྟོགས་
དང་། མིའི་རང་བྱུང་ཁམས་ཀྱི་གོ་རྟོགས་གཉིས་ཟླ་བསྒྲིལ་གཏོང་བའི་ལྐོག་གྱུར་ཀྱི་
འབད་བརྩོན་ཞིག་ཏུ་སྣང་ཆོག དམིགས་ཡུལ་འདི་ནི་ཨ་གྷ་སི་ཊན་ Augustine (354-
430 C.E) གྱི་དུས་སྐབས་ནས་བཟུང་ཡེ་ཤུའི་སྒོམ་པ་བ་ཚོས་དོན་དུ་གཉེར་ཞིང་།
དམིགས་ཡུལ་འདི་ནི་དག་ཞིང་ཁོ་ནར་མ་གཏོགས་ཚེ་འདིར་བསྒྲུབ་མི་ཐུབ་པའི་ཡིད་
ཆེས་བྱས་ཡོད། ཡོ་རོབ་ཏུ་ཁ་ནང་ལ་ཕྱོགས་པའི་སྒོམ་སྒྲུབ་ཀྱི་འཚོལ་ཞིབ་ཉམས་པ་



23
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
དང་། ཚན་རིག་པ་ཚོས་ཁ་ཕྱི་ལ་ཕྱོགས་པའི་འཚོལ་ཞིབ་ཀྱི་བྱེད་ཐབས་གསར་པ་སྤེལ་
ཏེ། འཚོལ་ཞིབ་འདི་ལ་བརྟེན་ནས་ཚེ་འདིར་དཀོན་མཆོག་རྟོགས་པའི་རེ་བའང་བཅངས་
པ་རེད། །
སྲོལ་བཏོད་མཁན་པོ་ཚོའི་ནང་ནས་གྷ་ལེ་ལེའོ་ Galileo Galilei (1564-
1642) ལྟ་བུའི་ཤུགས་རྐྱེན་ཆེན་པོ་ཞིག་སྐབས་དེར་བྱུང་མེད། གྷ་ལེ་ལེའོ་ཆུང་དུས་
སུ་ཁ་མལ་ཊོ་ལི་སི་ Camaldolese order ཟེར་བའི་ཆོས་བརྒྱུད་ཀྱི་དགོན་པ་ཞིག་
གི་ནང་དུ་ཞུགས། རི་ཁྲོད་པའི་དབེན་གནས་ཀྱི་འཚོ་བ་དང་གྲྭ་པའི་སྒྲིག་ཁྲིམས་དམ་
པོས་ཆོས་བརྒྱུད་འདིའི་འཚོ་བ་སྐྱེལ་སྟངས་གྲུབ་ཡོད། ཁོང་མི་ཚེ་སྐྱེལ་སྟངས་འདི་ལ་
དགའ་སྣང་བྱུང་ནས་ཆོས་བརྒྱུད་འདིའི་ནང་དུ་ཞུགས་འདོད་སྐྱེས་མོད། ཁོང་གི་ཨ་ཕས་
ཞུགས་སུ་བཅུག་མེད། རྒྱུ་མཚན་ནི་ཁོང་གིས་ཡོང་སྒོ་མེད་པའི་ཆོས་ལུགས་ཀྱི་བྱེད་
སྒོ་ཞིག་གི་ནང་དུ་རང་ཉིད་ཀྱི་བུ་ལ་དཔལ་འབྱོར་གྱི་ཐད་ནས་རྒྱབ་སྐྱོར་བྱེད་མ་ཐུབ་
པས་རེད། གྷ་ལེ་ལེའོ་ཡིས་ཨ་ཕའི་ཁ་ལ་ཉན་ནས་གསོ་རིག་ལ་སློབ་སྦྱོང་བྱེད་པར་ཕེ་
ས་མཐོ་སློབ་ཏུ་ཞུགས་ནའང་། རིང་པོ་མ་འགོར་བར་ཁོང་གིས་རྩིས་རིག་དང་ཚན་རིག་
གཙོ་བོར་བཟུང་། སྤྱིར་གྷ་ལེ་ལེའོ་ཡིས་དུས་སྐབས་བར་མའི་ཡེ་ཤུའི་མཁས་པའི་རིང་
ལུགས་ཀྱི་ལྟ་གྲུབ་རིག་པ་ལ་བརྩི་འཇོག་བྱས་མེད། ཁོང་གི་ལྟ་ཚུལ་ལ་འདི་ནི་གསར་
གཏོད་རང་བཞིན་གྱི་བསམ་བློ་དང་འཚོལ་ཞིབ་ཀྱི་དཔྱད་ཐབས་གསར་པ་ལ་དོགས་
ཟོན་གྱིས་ཁེངས་པའི་བག་འཁུམས་རྙིང་ཞེན་ཞིག་ལས་ཅི་ཡང་མིན། །
གྷ་ལེ་ལེའོ་ནི་དངོས་གཟུགས་ཀྱི་འཇིག་རྟེན་འདི་ཞིབ་འཇུག་བྱེད་པའི“ཚན་རིག་
གི་དཔྱད་ཐབས”ཀྱི་རྨང་གཞི་འཛུགས་མཁན་གཙོ་བོ་དེ་རེད། དཔྱད་ཐབས་འདིས་
དངོས་གཟུགས་ཀྱི་ཆོས་རྣམས་ལ་ཚད་འཇལ་བ་དང་། ཕྲ་ཞིང་ཞིབ་པའི་སྒོ་ནས་ཞིབ་
ལྟ་བྱེད། ད་དུང་ཞིབ་ལྟ་བྱས་ཟིན་པའི་གནས་ཚུལ་ལ་རྩིས་རིག་གི་ལམ་ནས་བརྟག་
དཔྱད་གཏོང་བའང་དཔྱད་ཐབས་འདིའི་གྲུབ་ཆ་ཡིན། གྷ་ལེ་ལེའོ་ཡི་ཞིབ་འཇུག་འཚོལ་
ཞིབ་ཀྱི་དམིགས་ཡུལ་ནི། མིའི་དབང་ཤེས་ཀྱི་འཁྲུལ་སྣང་དང་ཚད་བཀག་ལས་བརྒལ་
བའི་དཀོན་མཆོག་གི་ལྟ་ཚུལ་གྱི་ངོས་ནས་འཇིག་རྟེན་གྱི་བཀོད་པ་རྟོགས་རྒྱུ་འདི་རེད།
ཁོང་གིས་རྩིས་རིག་གི་རིགས་པ་བེད་སྤྱད་ནས་དམིགས་ཡུལ་འདི་བསྒྲུབ་ཐུབ་པར་



24
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
གསུངས་ཤིང་། རྩིས་རིག་ནི་དཀོན་མཆོག་རང་ཉིད་ཀྱི་སྐད་བརྡ་ཡིན་པའི་ཡིད་ཆེས་
བྱས། པཱཡི་ཐ་གྷོ་ར་སི་དང་ཁོང་གི་རྗེས་འཇུག་པ་ཚོས་རང་བྱུང་ཁམས་ཆེན་པོའི་ནང་
དུ་རྩིས་རིག་ལ་དཀོན་མཆོག་རང་བཞིན་གྱི་གནས་བབ་གལ་ཆེན་ཞིག་ཡོད་པའི་འགྲེལ་
བརྗོད་འདིར་དུས་རབས་མང་པོའི་སྔོན་ནས་རྒྱབ་སྐྱོར་བྱས་ཡོད། །
ཁོང་གིས་རང་བྱུང་ཁམས་ལས་འདས་པའི་གནད་དོན་རྣམས་ཡེ་ཤུའི་ཆོས་སྡེའི་
ལག་པའི་ནང་དུ་འཇོག་རུང་ནའང་། རང་བྱུང་ཁམས་ཆེན་པོའི་འཇིག་རྟེན་ལ་ཚན་རིག་
གིས་ཞིབ་འཇུག་བྱེད་པ་འདི་ནི། གྷི་རི་སིའི་བསམ་བློ་དང་དམ་པའི་གསུང་རབ་ཀྱི་
དབང་ཚད་གཉིས་ལ་ལྟོས་མེད་རང་དབང་དུ་མདུན་བསྐྱོད་བྱེད་དགོས་པར་ནན་བརྗོད་
བྱས། གྷ་ལེ་ལེའོ་ནི་གསར་བརྗེའི་ལམ་བུ་འདིར་ཞུགས་ནས་དུས་སྐབས་བར་མའི་
ཡེ་ཤུའི་མཁས་པའི་རིང་ལུགས་པའི་གོ་རྟོགས་ཀྱི་གོ་རིམ་དེ་མགོ་མཇུག་བསློགས་
ཡོད། སྐབས་དེར་ལྟ་གྲུབ་སྨྲ་བ་ཚོས་མངོན་སུམ་གྱི་ཞིབ་ལྟ་ནི་སྤྱིར་གོ་རྟོགས་ཀྱི་
གནས་རིམ་དམའ་ཤོས་ལ་བཟུང་ཡང་། ཁོང་གིས་མངོན་སུམ་གྱི་ཞིབ་ལྟ་འདི་གནས་
རིམ་མཐོ་ཤོས་སུ་བཏེགས། རིགས་པ་ནི་མངོན་སུམ་འཚོལ་ཞིབ་ཀྱིས་རྙེད་པའི་གྲུབ་
དོན་ཁག་ལ་འགྲེལ་བརྗོད་བྱེད་པར་གལ་ཆེན་ཡིན་ཞིང་། སྲོལ་རྒྱུན་གྱི་དབང་ཚད་ནི་
ཞིབ་ཆ་ཆེ་བའི་མངོན་སུམ་གྱི་ཞིབ་ལྟ་དང་། ཡང་ན་རིགས་པ་ཡང་དག་ཅིག་དང་མ་
འགལ་ཚེ་ད་གཟོད་ཁས་ལེན་བྱས་ཡོད། འདི་ནི་ངོ་མཚར་བའི་འགྱུར་ལྡོག་ཆེན་པོ་ཞིག་
ཡིན། །
གྷ་ལེ་ལེའོ་ཡིས་ཆོས་ཐམས་ཅད་ཅིའི་ཕྱིར་རང་གི་རང་བཞིན་དུ་གནས་པའི་གོ་
རྟོགས་འཚོལ་བ་གཙོ་བོར་འཛིན་པའི་ཨེ་རི་སི་ཊོ་ཊལ་གྱི་རིང་ལུགས་བསྒྱུར་ཏེ། ས་
གཞི་དང་བར་སྣང་གི་དངོས་རྡོག་རྣམས་ཇི་ལྟར་འགུལ་བའི་སྐོར་ལ་ཞིབ་ལྟ་དང་ཚད་
འཇལ་ཞིབ་ཚགས་ཧ་ལས་པ་བྱས་ཤིང་། གྷ་ལེ་ལེའོ་ཡི་སྐབས་ཀྱི་དུས་སྐབས་བར་མའི་
ཡེ་ཤུའི་མཁས་པའི་རིང་ལུགས་ཀྱི་ལྟ་གྲུབ་སྨྲ་བ་ཚོས་དཔྱད་པ་གང་ཡང་མ་བཏང་བར་
ཨ་རི་སི་ཀྲོ་ཏྲལ་གྱི་རིང་ལུགས་ཁས་བླངས། རིང་ལུགས་འདི་གཞིར་བཞག་ན། མཁའ་
དབྱིངས་ཀྱི་ཟླུམ་གཟུགས་རྣམས་ལ་འགྱུར་བ་མེད་པ་དང་། དེ་དག་གིས་དབུས་སུ་
གནས་པའི་སའི་གོ་ལར་སྒོར་སྒོར་ཡང་དག་ཅིག་གི་ནང་དུ་སྐོར་བ་བྱེད། ཕྱི་ལོ་ ༡༦༠༩



ཚན་རིག་གིས་ཕྱི་དོན་དུ་བསྒྱུར་བའི་སྒོམ།
25
ལོར་གྷ་ལེ་ལེའོ་ཡིས་སྣང་བརྙན་ཐེངས་ཉི་ཤུ་ཐམ་པར་རྒྱ་བསྐྱེད་བྱེད་ཐུབ་པའི་རྒྱང་
ཤེལ་ཞིག་གསར་བཟོ་བྱས། ཁོང་གིས་ལག་ཆ་གསར་པ་འདིར་བརྟེན་ནས་གཟའ་ཕུར་
བུའི་ཟླ་བ་བཞི་དང་། ༼ཟླ་བ་འདི་ཚོས་སའི་གོ་ལར་སྐོར་བ་བྱེད་པ་མ་ཡིན་པར་གཟའ་
ཕུར་བུ་ལ་སྐོར་བ་བྱེད།༽ ཟླ་བའི་སྟེང་གི་དོང་ཁ། ཉི་མའི་སྟེང་གི་ནག་ཐིག ༼འདི་
ཚོས་ནམ་མཁའི་ཟླུམ་གཟུགས་རྣམས་རྟག་པ་མིན་པ་བསྟན།༽ གཟའ་པ་སངས་ཀྱི་
འཕེལ་འགྲིབ་བཅས་གསར་དུ་རྙེད་ཡོད། འཕེལ་འགྲིབ་འདིས་གཟའ་པ་སངས་ཀྱིས་
སའི་གོ་ལར་སྐོར་བ་མ་ཡིན་པར་ཉི་མ་ལ་སྐོར་བ་བྱེད་པ་བསྟན་ཡོད། ལག་ཆ་ཡག་པོ་
མེད་པའི་གནམ་རིག་པ་གཞན་ཚོས་ཁོང་གི་ཞིབ་ལྟ་རྣམས་ལ་ར་སྤྲོད་བྱེད་མི་ཐུབ་པའི་
བསམ་འཆར་བཏོན་ཞིང་། འགའ་ཤས་ཤིག་གིས་རྒྱུ་མཚན་དེའི་ཕྱིར་ཞིབ་ལྟ་དེ་ཚོ་
འཐད་ལྡན་ཡིན་མིན་དོགས་འདྲི་བྱས་པ་དང་། གཞན་ཁག་ཅིག་གིས་དེ་ཚོ་ནི་གྷ་ལེ་ལེའོ་
ཁོ་རང་གི་རྒྱང་ཤེལ་གྱིས་བསྐུན་པའི་འཁྲུལ་སྣང་ཡིན་པར་བཤད།
དུས་སྐབས་བར་མའི་གནམ་རིག་པ་ཚོ་ནི་ནམ་མཁའི་ཕུང་པོ་དག་གི་བསླུ་
བྲིད་ཆེ་བའི་སྣང་ཚུལ་གྱི་རང་བཞིན་དང་། ལྷག་པར་དུ་མངོན་གསལ་ཆེ་བའི་རྒྱུ་སྐར་
རྣམས་ཀྱི་འགུལ་བསྐྱོད་ལ་ཆ་རྒྱུས་མེད་པ་ཞིག་མིན། གནའ་བོའི་གྷི་རི་སིའི་ལྟ་ཚུལ་
དང་མཐུན་པར་བྱས་ནས་ཁོང་ཚོས་ཟླ་བ་དང་། ཉི་མ། རྒྱུ་སྐར། སྐར་མ་སོགས་ཐམས་
ཅད་སྒོར་སྒོར་ཡང་དག་ཅིག་གི་ནང་ནས་སའི་གོ་ལར་སྐོར་བ་བྱེད་པར་འདོད། མཚན་
མོ་གཅིག་ཁོ་ནའི་རིང་ལ་རྒྱུ་སྐར་རྣམས་ནམ་མཁའི་དབྱིངས་སུ་ཤར་ཕྱོགས་ནས་ནུབ་
ཕྱོགས་སུ་རྒྱུ་བ་མཐོང་ཐུབ་ཀྱང་། མཚན་མོ་གཅིག་ནས་གཉིས་ཀྱི་རིང་ལ་ཞིབ་ལྟ་བྱས་
ཚེ། རྒྱུ་སྐར་འདི་ཚོ་རྒྱུན་དུ་ནུབ་ཕྱོགས་ནས་ཤར་ཕྱོགས་ལ་རྒྱབ་ལྗོངས་ཀྱི་སྐར་ཚོགས་
ཁྲོད་ནས་འགུལ་བསྐྱོད་བྱེད་པར་སྣང་། ད་དུང་མཚམས་རེར་རྒྱུ་སྐར་ཞིག་གི་འགུལ་
བསྐྱོད་ཀྱི་ཁ་ཕྱོགས་ལ་འགྱུར་བ་བྱུང་སྟེ། དུས་ཡུན་ཐུང་ངུ་ཞིག་ལ་དེ་ནི་རྒྱབ་ལྗོངས་
ཀྱི་སྐར་ཚོགས་ཀྱི་ཀློང་ན་ཤར་ཕྱོགས་ནས་ནུབ་ཕྱོགས་སུ་འགུལ་བསྐྱོད་བྱེད་པར་སྣང་།
ཁ་ཕྱོགས་བརྗེ་བ་འདི་ལ་ “ལྡོག་འགྲོས་ཀྱི་འགུལ་བསྐྱོད” Retrograde motion ཟེར།
སྔ་མོའི་གནམ་རིག་པ་ཚོས་བསླུ་བྲིད་ཆེ་བའི་མངོན་ཚུལ་འདི་ལྟ་བུ་གྷི་རི་སིའི་ལྟ་ཚུལ་
དང་མཐུན་པར་གསལ་བཤད་བྱེད་པ་ལ་རྙོག་འཛིངས་ཆེ་ཞིང་རྟོགས་དཀའ་བའི་མུ་ཁྱུད་



26
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
epicycles ཀྱི་སྒྲིག་འཛུགས་བཟོས། འདིའི་ནང་དུ་རྒྱུ་སྐར་རྣམས་བགྲོད་ལམ་ཆུང་ངུ་
བརྒྱུད་ནས་སྒོར་སྒོར་དུ་སྐོར་བ་བྱེད་པ་དང་། བགྲོད་ལམ་དེ་ཚོས་ཀྱང་རྒྱུ་ལམ་ཆེན་པོ་
ཞིག་བརྒྱུད་ནས་སའི་གོ་ལར་སྒོར་སྒོར་དུ་སྐོར་བ་བྱེད། ཁོང་ཚོའི་ཡིད་ཆེས་ལ་འདི་ནི་
རྒྱུ་སྐར་རྣམས་ཀྱི་འགུལ་བསྐྱོད་དངོས་གནས་དེ་ཡིན་ཞིང་། མངོན་སུམ་ལ་སྣང་བའི་རྒྱུ་
སྐར་ལྡོག་འགྲོས་ཀྱི་འགུལ་བསྐྱོད་དེ་དག་ནི་རྫུས་མ་ཡིན། འོན་ཀྱང་། རྣམ་གཞག་འདི་
ཧྲིལ་པོའི་གཞི་རྟེན་གྱི་བདེན་འཛིན་རྣམས་ནོར་ཡོད་པ་རྗེས་སུ་ཤེས་རྟོགས་བྱུང་ཞིང་།
གནམ་རིག་གི་ཚན་རིག་ནི་བར་སྣང་གི་ཕུང་པོ་ཚོའི་བསླུ་བྲིད་ཆེ་བའི་མངོན་ཚུལ་ལ་
ཕྱོགས་པའི་རྒྱང་ཤེལ་བཀོལ་སྤྱོད་བྱས་པ་ཁོ་ནར་བརྟེན་ནས་མདུན་བསྐྱོད་བྱེད་ཐུབ་
ཡོད།
གྷ་ལེ་ལེའོ་ཡིས་སའི་གོ་ལས་ཉི་མར་སྐོར་བ་བྱེད་པའི་ ཀོ་པ་ནི་ཀ་སཱ་ Nico-
laus Copernicus ཡི་རྣམ་གཞག་ལ་རྒྱབ་རྟེན་གྱི་བདེན་དཔང་རང་གི་རྒྱང་ཤེལ་
བརྒྱུད་ནས་གསར་རྙེད་བྱས་པ་ཐོག་མར་སྒྲོག་སྐབས། ཁོང་ལ་སྐྱོན་བརྗོད་བྱེད་མཁན་
ནི་ཡེ་ཤུའི་ཆོས་སྡེ་མིན་ཞིང་། དོན་ངོ་མར་ཡེ་ཤུའི་ཆོས་བརྒྱུད་ཇཡེ་སུཊ་དང་ཊོ་མེ་ནེ་
ཁན་ Jesuit & Dominican གཉིས་ཀྱི་ཆོས་དཔོན་ཚོས་རྒྱང་ཤེལ་གྱིས་མདུན་རྒྱ་
གསར་པ་ཞིག་ཕྱེས་པ་དེར་དགའ་སྣང་བྱས་ཡོད། ཁོང་ཚོས་གྷ་ལེ་ལེའོ་ལ་རོམ་ Rome
དུ་གསོལ་སྟོན་རྒྱས་པ་བཤམས་ནས་ཁོང་གི་གསར་རྙེད་ལ་དགའ་སྟོན་རྟེན་འབྲེལ་ཞུས་
པ་རེད། ཇར་ཛོར་ཝེ་ཌིའི་གནམ་རིག་གི་རྩོད་མེད་ཀྱི་མགོ་གཙོ་ནི་ཆོས་དཔོན་ཁེ་ལའི་
ཝེ་ཡཱ་ས་ Clavius རེད། ཁོང་ལ་གསར་རྙེད་འདི་དག་ངོས་ལེན་བྱེད་པའི་དཀའ་ངལ་
ཐོག་མར་འཕྲད་ནའང་། ཁོང་དང་ཁོང་གི་ལས་རོགས་ཚོར་རྒྱང་ཤེལ་རེག་པའི་མོད་
ལ་ཁོང་ཚོས་གྷ་ལེ་ལེའོ་ལ་རྒྱབ་སྐྱོར་བྱས། གྷ་ལེ་ལེའོ་དང་ཡེ་ཤུའི་ཆོས་སྡེའི་བར་གྱི་
འགལ་བའི་འབྱུང་རྐྱེན་གཙོ་བོ་ནི་ཡེ་ཤུའི་ཆོས་སྡེའི་ཤེས་རིག་གི་སློབ་སྟོན་པ་ཁྱིམ་པ་
ཚོ་རེད། ཁོང་ཚོས་ཡེ་ཤུའི་ཆོས་སྡེའི་ལྟེ་གནས་ཏེ་རོམ་ལ་གྷ་ལེ་ལེའོ་བཀག་རྒྱའི་འོག་
ཏུ་འཇུག་དགོས་པའི་འོས་འགན་ཡོད་པ་ནན་བཤད་བྱས། རྒྱུ་མཚན་ནི་ཁོང་བཀག་
འགོག་མ་བྱས་པར་བཞག་ཚེ། ཨེ་རིས་ཊོ་ཊལ་གྱི་ལྟ་བ་རྣམས་ཉམས་སུ་བཅུག་ནས་
ལྟ་བ་དེ་ཚོའི་ཐོག་ནས་གྲུབ་པའི་མཐོ་སློབ་ཀྱི་སྒྲིག་འཛུགས་ཡོངས་འཇིག་རྒྱུ་ཡིན་པར་



27
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
འདོད་པ་རེད། དུས་སྐབས་བར་མའི་མཁས་པའི་རིང་ལུགས་ཀྱི་ལྟ་གྲུབ་སྨྲ་བ་འདི་ཚོས་
རྒྱང་ཤེལ་ནང་དུ་བལྟ་ཙམ་ཡང་བྱས་མེད་ཅིང་། རྒྱང་ཤེལ་ལས་གང་ཞིག་མཐོང་བ་ཁོང་
ཚོའི་ལྟ་ཚུལ་དང་འགལ་ན་དེ་ནི་ངེས་པར་དུ་འཁྲུལ་སྣང་ཡིན་པའི་ཨུ་ཚུགས་བྱས་ཡོད།
རྒྱང་ཤེལ་བཀོལ་སྤྱོད་ལས་བྱུང་བའི་གྷ་ལེ་ལེའོ་ཡི་གོ་རྟོགས་འདི་ཚོས་ཉི་མ་
དང་ཟླ་བའི་ལྟོས་བཅས་ཀྱི་འགུལ་བསྐྱོད་སྐོར་གྱི་རྩོད་གླེང་དེ་རིགས་པའི་རྩོད་སྒྲུབ་
ཅིག་ནས་བདེན་དཔང་གཞི་རྟེན་དུ་བཞག་ནས་ཐག་གཅོད་བྱེད་ཆོག་པའི་གནད་དོན་
ཞིག་ལ་བསྒྱུར། ཁོང་གིས་རང་ཉིད་ནི་རྒྱང་ཤེལ་ངོ་མ་ཞིག་བཟོ་མཁན་དང་། ད་དུང་དེ་
མཁའ་དབྱིངས་སུ་གཏོད་མཁན་ཐོག་མ་ཡིན་པ་འདི་རང་གི་ལ་རྒྱ་ཞིག་ཏུ་བརྩིས། ཡིན་
ཡང་། ཁོང་གིས་གདེང་འཇོག་བྱེད་ས་གཙོ་བོ་ནི། དངོས་ཁམས་ཀྱི་ཆོས་འདྲ་མིན་
ཞིག་ལ་ཞིབ་ལྟ་ཕྲ་མོ་བྱས་པ་དང་། དེ་དག་གི་ཆ་ཤས་ཀྱི་གཡོ་འགུལ་རྟོགས་པ། དེ་
བཞིན་ཞིབ་ལྟ་དང་གོ་རྟོགས་འདི་ཚོ་རྩིས་རིག་གི་ཚད་གཞི་ཞིག་གི་ལམ་ནས་འགྲེལ་
བརྗོད་བྱས་པ་བཅས་ཀྱི་རང་གི་རྣམ་དཔྱོད་རེད། །
ཚན་རིག་གི་འཚོལ་ཞིབ་ཀྱི་དཔྱད་ཐབས་གསར་འཛུགས་ཀྱི་ནང་དུ་གྷ་ལེ་ལེའོ་
ཡིས་གོ་གནས་གལ་ཆེན་བཟུང་ཡོད་པས་ཁོང་ནི་དེང་རབས་ཀྱི་ཚན་རིག་གི་མེས་པོ་
ལྟ་བུ་ཡིན། རེ་ནེ་ ཌེ་ཁར་ཊི་ Rene Descartes (1596-1650) ནི་ཕ་རན་སིའི་ལྟ་གྲུབ་
སྨྲ་བ་དང་། རྩིས་རིག་པ། ཚན་རིག་པ་བཅས་ཡིན་ཞིང་། ཚན་རིག་གི་འཚོལ་ཞིབ་ལ་ལྟ་
བའི་སྒྲོམ་ཞིག་མཁོ་སྤྲོད་བྱས་པའི་རྒྱུ་མཚན་གྱིས་ཁོང་ལ་དེང་རབས་ཀྱི་ལྟ་གྲུབ་རིག་
པའི་མེས་པོ་ཞེས་པའི་མིང་འདི་ཐོགས་ཡོད། ཨ་ཕའི་རེ་བ་ལྟར་ཁྲིམས་ལུགས་ཀྱི་ཐོག་
ནས་སློབ་གྲྭ་ཆེན་མོ་མཐར་ཕྱིན་རྗེས། ཁོང་གིས་ཤེས་རིག་ཆེད་ལས་ཀྱི་འཚོ་བ་སྤངས་
ནས་རང་ཉིད་ཀྱི་སྟེང་དང་། ཡང་ན་ “འཛམ་གླིང་གི་དཔེ་དེབ་ཆེན་མོའི་" ནང་དུ་རྙེད་
པའི་གོ་རྟོགས་ལས་གཞན་ཅི་ཡང་མི་འཚོལ་རྒྱུའི་ཐག་གཅོད་བྱས། ལོ་ཉི་ཤུའི་ཐོག་ཁོང་
གིས་དངོས་ཁམས་རིག་པའི་ནང་གི་རྙོག་དྲ་རྣམས་རྩིས་རིག་བེད་སྤྱད་ནས་སེལ་ཐུབ་
མིན་གྱི་སྐོར་ལ་བསམ་བློ་གཏོང་བཞིན་འཇར་མན་གྱི་ནང་དུ་འགྲུལ་བཞུད་བྱེད་སྐབས་
རྨི་ལམ་དུ་ཁོང་ལ་འཆར་སྣང་ཞིག་བྱུང་། ཁོང་གིས་འཆར་སྣང་དེ་བརྒྱུད་ནས་ “ངོ་
མཚར་བའི་ཚན་རིག་གི་རྟེན་གཞི་གསར་རྙེད་བྱས་ཤིང་།” འདི་ནི་ལོ་ན་གཞོན་པའི་



28
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
ཌེ་ཁར་ཊའི་མི་ཚེའི་དཀྱོགས་མཚམས་གལ་ཆེན་ཞིག་རེད། ཁོང་གིས་རང་གི་མི་ཚེའི་
ལྷག་མ་ཧྲིལ་པོར་རང་བྱུང་ཁམས་དང་། རྩིས་རིག་གི་འབྲེལ་བ་ལ་བརྟག་དཔྱད་གནང་
ཡོད། །
ཌེ་ཀར་ཊིའི་ཚན་རིག་གི་རྟེན་གཞི་ནི་དངོས་གཟུགས་ལ་ཁྱད་ཆོས་ཀྱི་རིགས་
གཉིས་ཡོད་པའི་འདོད་ཚུལ་འདི་ཡིན། བར་སྣང་དུ་རྒྱ་བསྐྱེད་རང་བཞིན་དུ་གནས་པའི་
དངོས་གཟུགས་ཀྱི་ཆོས་ཐམས་ཅད་ལ་རིང་ཐུང་དང་། མཐོ་ཚད། ཞེང་ཚད། འགྱུར་
ལྡོག གནས་ཡུལ། དུས་སྐབས། ཨང་གྲངས་བཅས་ཡོད། འདི་ཚོ་ནི་རྩ་བའི་ཁྱད་ཆོས་
ཡིན་ཞིང་རྩིས་རིག་ལ་བརྟེན་ནས་རྟོགས་ཐུབ། ད་དུང་དངོས་གཟུགས་ཀྱི་ཆོས་རྣམས་
ལ་ཁ་དོག་དང་། སྒྲ། རོ། དྲི། ཚ་བ། གྲང་བ་ལྟ་བུའི་ཁྱད་ཆོས་ཕལ་བའང་ཡོད། ཁོང་
གི་ལྟ་ཚུལ་ལ་ཁྱད་ཆོས་ཕལ་བ་འདི་ཚོ་ནི་ཆོས་རྣམས་ཀྱི་སྟེང་དུ་ཡུལ་གྱི་རང་བཞིན་
དུ་གྲུབ་པ་མ་ཡིན་པར། ང་ཚོས་རང་གི་མཐའ་འཁོར་གྱི་འཇིག་རྟེན་མྱོང་ཚུལ་གྱི་ངོས་
ནས་གྲུབ་ཡོད། “ཆོས་ཤིག་གཅིག་གཅིག་གཉིས་གཉིས་སུ་སྣང་སྐབས་" ཡུལ་གྱི་
ངོས་ནས་གྲུབ་པའི་ཆོས་དེའི་རྩ་བའི་ཁྱད་ཆོས་གསལ་པོར་རྟོགས་ཐུབ་པར་བརྗོད། དེ་
ལས་ལྡོག་སྟེ། ཁྱད་ཆོས་ཕལ་བ་ཚོའི་སྐོར་ལ་ཁོང་གིས་འདི་ལྟར་གསུངས། “ཁོ་ཚོ་
༼ ཁྱད་ཆོས་ཕལ་བ་ ༽ནི་མགོ་རྙོག་རབ་རིབ་དང་ལྷན་དུ་ངའི་བསམ་བློའི་ནང་དུ་ཡོད་
སྟབས། ངས་ཁོ་ཚོ་བདེན་པ་དང་། རྫུས་མ། ཡང་ན་མངོན་ཚུལ་ཙམ་ཡིན་མིན་མི་ཤེས།
དེ་ཡང་ཁྱད་ཆོས་འདི་ཚོ་ལས་བྱུང་བའི་ངའི་བསམ་བློ་རྣམས་དོན་དངོས་སུ་ཡུལ་གྱི་
བསམ་བློ་ཡིན་དང་། ཡང་ན་ཁོ་ཚོས་ང་ལ་དེ་ལྟར་དུ་མ་གྲུབ་པའི་བསམ་བློ་ཙམ་སྤྱོད་
ཀྱི་ཡོད་དམ།”
ཁོང་གིས་དངོས་པོའི་རྩ་བའི་ཁྱད་ཆོས་དང་། ཁྱད་ཆོས་ཕལ་བ་གཉིས་ཀའི་ཁྱད་
པར་ནི་དངོས་ཡོད་གནས་ལུགས་ཀྱི་སྐོར་ལ་མཇུག་སྡོམ་འཁྲུལ་མེད་ཡོང་བར་དགོས་
ངེས་ཤིག་ཡིན་པའི་བསམ་ཚུལ་བཏོན་ཡོད། ལྷག་པར་དུ་ཁོང་གིས་ང་ཚོར་ཆུང་དུས་
ནས་ཡོད་པའི་བདེན་འཛིན་ཞིག་སྟེ། ཁ་དོག་དང་། སྒྲ། དྲི། རོ། རེག་བྱ་བཅས་ནི་ང་ཚོའི་
ཚོར་ཤེས་ལ་མ་བརྟེན་པར་ཕྱིའི་ཡུལ་གྱི་འཇིག་རྟེན་དུ་གྲུབ་པའི་ལྟ་ཚུལ་ “བསམ་མེད་
ཀྱི་བདེན་གྲུབ་རིང་ལུགས”ཟེར་བ་འདིར་དགག་སྒྲུབ་བྱས། ཌེ་ཀར་ཊས་ དབང་ཤེས་



ཚད་ཏིག་གིས་ཕྱི་དོན་དུ་བསྒྱུར་བའི་སྒོམ།
29
ལ་སྣང་བའི་ལྗིད་ཚད་དང་། ཁ་དོག་ལྟ་བུའི་ཁྱད་ཆོས་གཞན་ཐམས་ཅད་ཆོས་ཤིག་གི་
སྟེང་ནས་ཚུར་བླངས་ཀྱང་། ཆོས་དེར་གནོད་བྱ་མེད་པར་གནས་པ་སྟོན་ཐུབ། རྒྱུ་མཚན་
འདིའི་ཕྱིར་ཆོས་དེའི་ངོ་བོའི་རང་བཞིན་ནི་འདི་ཚོ་གང་ལའང་བརྟེན་མེད”ཅེས་སྡོམ་
ཚིག་བཞག ཁོང་གི་ལྟ་ཚུལ་ལ་ཡུལ་གྱི་འཇིག་རྟེན་ནི་ཁ་དོག་དང་། དྲི། རོ་སོགས་མེད་
མཁན་ཞིག་རེད། བསམ་མེད་ཀྱི་བདེན་གྲུབ་རིང་ལུགས་ལ་སུན་འབྱིན་བྱས་པ་འདི་ནི་
རྗེས་ནས་གསར་དུ་རྙེད་པའི་ཚན་རིག་གི་ཤེས་བྱ་ཐམས་ཅད་དང་མཐུན་ཞིང་། སྤྱིར་
ཚན་རིག་གིས་རང་བྱུང་ཁམས་ལ་བཟུང་བའི་ལྟ་ཚུལ་གྱི་གྲུབ་ཆ་ཞིག་ཡིན། ཆེས་ཕྲ་
བའི་ཆ་རྡུལ་ཕྲ་མོ་དང༌། རྡུལ་ཕྲན། ངོ་བོ་འཛིན་པའི་གྲུབ་རྫས། གློག་ཤུགས་ཁབ་ལེན་
གྱི་ནུས་ཤུགས་ཁྱབ་ཁོངས། རླབས་རྒྱུན་བཅས་ནི་ཞིབ་ལྟ་བྱེད་མཁན་ལ་ལྟོས་མེད་དུ་
གྲུབ་ཡོད་པའི་ཡིད་ཆེས་བྱེད་ཀྱང་། ང་ཚོར་སྣང་བའི་རང་གི་མཐའ་འཁོར་གྱི་འཇིག་
རྟེན་དང་འབྲེལ་བའི་གཟུགས་བརྙན་ཐམས་ཅད་ནི་ཕྱིའི་ཡུལ་གྱི་ངོས་ནས་གྲུབ་མེད།
དབང་རྩའི་ཚན་རིག་པ་ཨན་ཊོ་ནེའོ་ དྷ་མ་སི་ཡོ་ Antonio Damasio ཡིས་གནད་
དོན་འདིའི་སྐོར་ལ་འདི་ལྟར་བརྗོད་འདུག “དངོས་གཟུགས་ཤིག་གི་འདྲ་པར་དངོས་
གཟུགས་དེ་ནས་མིག་གི་དྲ་སྐྱི་ལ་སྤོར་འདྲེན་བྱེད་ཀྱི་མེད། དྲ་སྐྱི་ནས་ཀླད་པ་ལའང་སྦྱོར་
འདྲེན་མི་བྱེད།” འདྲ་པར་འདི་ལྟ་བུ་ནི་གང་དུ་ཡོད་མེད་ལ་མ་ལྟོས་པར་ང་ཚོའི་སེམས་
གཅིག་པུའི་ངོས་ནས་གྲུབ་ཡོད།
ཚན་རིག་ “science" ཅེས་པའི་ཚིག་འདི་ནི་རྒྱ་གར་དང་ཡོ་རོབ་ཀྱི་སྐད་ཡིག་གི་
བྱ་ཚིག “sker? ལས་བྱུང་། དེ་ནི “གཅོད་པ” དང་། ཡང་ན “ཁ་ཁར་འབྱེད་པའི” དོན་
ལ་འཇུག ཌེ་ཀར་ཌེའི་ལམ་སྟོན་འོག་ནས་དེང་རབས་ཀྱི་ཚན་རིག་ནི་ཡུལ་ཅན་སྒེར་སོ་
སོའི་མྱོང་བའི་འཇིག་རྟེན་དང་། ཡུལ་དངོས་ཁམས་ཀྱི་འཇིག་རྟེན་བར་ལ་ས་མཚམས་
གསལ་པོ་ཞིག་ཕྱེས་ནས་དར་འགོ་བཙུགས། ཡུལ་ཅན་སེམས་ཀྱི་འཇིག་རྟེན་དང་ཡུལ་
དངོས་ཁམས་ཀྱི་འཇིག་རྟེན་བར་ལ་ཁྱད་པར་འདི་ཕྱེས་ཏེ། ཌེ་ཁར་ཌེ་ཡིས་དོན་དངོས་
ཐོག་དངོས་གཟུགས་ཀྱི་འཇིག་རྟེན་ཚན་རིག་པ་ཚོར་སྤྲད་པ་དང་། ཡུལ་ཅན་གྱི་འཇིག་
རྟེན་ལྟ་གྲུབ་སྨྲ་བ་དང་ཆོས་ལུགས་རིག་པ་སྨྲ་བ་ཚོར་བཞག་པ་རེད། གྷ་ལེ་ལེའོ་དང་
ཌ་ཁར་ཌེ་ཡི་དུས་སྐབས་ནས་བཟུང་དངོས་ཁམས་རིག་པ་དང་། སྐྱེ་དངོས་རིག་པ་སྨྲ་



30
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
བའི་མི་རབས་མང་པོ་ཞིག་གིས་ཁྱད་པར་འདི་ལ་དམ་འཛིན་བགྱིས་ཏེ། གྲངས་འབོར་
གྱི་ཚད་འཇལ་རུང་བའི་ཡུལ་དངོས་ཁམས་ཀྱི་དངོས་ཡོད་གནས་ལུགས་མང་པོ་ཞིག་
རྟོགས་པ་དང་། ཚད་འཇལ་བའི་ལས་དོན་གྱི་ནང་དུ་མདུན་བསྐྱོད་ཧ་ལས་པའི་ཆེན་པོ་
ཞིག་བྱུང་ཡོད། དོན་ངོ་མར་དུས་རབས་བཅུ་དགུ་པ་མཇུག་བསྒྲིལ་བའི་ལོ་རབས་མཐའ་
མའི་སྐབས་སུ་དངོས་ཁམས་རིག་པ་བ་མང་པོས་རང་གི་དངོས་ཁམས་ཀྱི་གོ་རྟོགས་
ནི་སྤྱི་ཡོངས་ནས་ཆ་ཚང་ཞིང་ཡང་དག་ཡིན་པར་འདོད། ཡིན་ཡང་། ལྟ་གྲུབ་རིག་པའི་
ནང་དུ་བསམ་བློ་དང་། འཆར་སྣང་། མྱོང་ཚོར། འདོད་པ། རྨི་ལམ། ཤེས་པ་སོགས་ཐེ་
བའི་སེམས་ཀྱི་དངོས་ཡོད་གནས་ལུགས་མང་པོའི་ཐད་ལ་གཞན་དང་བསྡུར་རུང་བའི་
མདུན་བསྐྱོད་ཅིག་བྱུང་མེད། ཚན་རིག་པ་ཚོས་ཡུལ་དངོས་ཁམས་ཀྱི་ཆོས་རྣམས་ལ་
ཚད་འཇལ་བ་དང་། ཡང་ན་དེ་ཚོའི་ཐོག་ལ་སྒོམ་རྒྱག་པའི་བྱེད་ཐབས་ནུས་སྟོབས་ཅན་
གང་མང་རྙེད་ཡོད་ཀྱང་། ལྟ་གྲུབ་སྨྲ་བ་ཚོས་ཡུལ་ཅན་སེམས་དང་སེམས་བྱུང་ལ་ཞིབ་
ལྟ་ཞིབ་ཚགས་པོ་ཞིག་བྱེད་པའི་ཐབས་ལམ་གསར་བཟོ་བྱེད་ཐུབ་མེད།
ཝི་ལི་ཡམ་ ཇེམ་སི་ William James (1842-1910) ནི་ཨ་མི་རི་ཀའི་
སེམས་ཁམས་རིག་པའི་སྲོལ་འབྱེད་མཁན་པོ་རླབས་ཆེན་ཞིག་རེད། ཁོང་ལ་སྐབས་
དེར་སེམས་ཁམས་ཀྱི་གོ་རྟོགས་ནི་གྷ་ལེ་ལེའོ་སྔོན་གྱི་དངོས་ཁམས་རིག་པ་ཇི་བཞིན་
འཕེལ་རྒྱས་བྱུང་མེད་པའི་ཚོར་སྣང་བྱུང་། ཁོང་གིས་མཉམ་པར་བཞག་པ་ནི། ཕྱི་
ལོ་ ༡༦༠༠ ནས་བཟུང་ཚན་རིག་པ་ཚོས་ཕྱིའི་འཇིག་རྟེན་ལ་བརྟག་དཔྱད་བྱེད་ཐབས་
གསར་གཏོད་བྱས་ཤིང་། བྱེད་ཐབས་དེ་དག་རྩིས་རིག་གི་ཞིབ་དཔྱད་ལ་འཇུག་པ་
དང༌། འདི་ལྟར་མཐའ་མར་ཚན་རིག་གི་མངོན་སུམ་རིག་པའི་བྱེད་ཐབས་ཀྱིས་ལྟ་གྲུབ་
སྨྲ་བ་ཚོས་ཡུན་རིང་ལ་རྩོད་སྒྲུབ་བྱས་པའི་གནད་དོན་རྣམས་ཐག་གཅོད་བྱས། ཚན་
རིག་ག་ཚོད་ཡར་རྒྱས་སོང་ན་ལྟ་གྲུབ་སྨྲ་བ་ཚོར་རྙོག་དྲ་དེ་ཙམ་གྱིས་ཉུང་དུ་འགྲོ་བ་འདི་
TT.
རེད། །
ཚན་རིག་པ་ཚོས་ཇེམ་སི་ཡི་ཆེད་སྦྱང་ལས་རིགས་ཀྱི་འཕེལ་རིམ་ནང་དུ་བྱུང་
བའི་དཔེ་མཚོན་ཆེས་མང་པོ་ཞིག་ཡོད་པ་དེ་ཚོ་གཙིགས་ཆེན་དུ་བཟུང་ཡོད་ཚེ། ནུབ་
ཕྱོགས་ཀྱི་སེམས་ཁམས་རིག་པའི་ནང་དུ་ཅུང་འཐུས་སྒོ་ཚང་ཞིང་ཆ་སྙོམས་པའི་བློའི་



ཚད་ཏིག་གིས་ཕྱི་དོན་དུ་བསྒྱུར་བའི་སྒོམ།
31
rend
གོ་རྟོགས་ཤིག་བྱུང་ཡོད་སྲིད། ཇེམ་སི་ཡིས་རང་ཉིད་ལོ་ན་གཞོན་དུས་ཨ་རི་དང་ཡོ་
རོབ་གཉིས་ཀྱི་ནང་དུ་སློབ་སྦྱོང་བྱས་ཏེ། ཕྱི་ལོ་ ༡༨༦༡ ལོར་ཧར་ཝ་ཌ་ཡོད་པའི་ལོ་
རན་སིའི་ Laurence ཚན་རིག་སློབ་གྲྭར་ཞུགས། ལོ་གསུམ་གྱི་རྗེས་ནས་ཧར་ཝ་ཌ་
མཐོ་སློབ་ཀྱི་གསོ་རིག་སློབ་གྲྭའི་ནང་དུ་ཞུགས་ནས་ ༡༨༦༩ ལོར་སློབ་མཐར་ཕྱིན།
ཕྱོགས་གཅིག་ནས་ཁོང་གིས་གསོ་རིག་སློབ་པའི་སྐབས་སུ་སྐྱེ་དངོས་རིག་པའི་ལྟོས་
བཅས་རིང་ལུགས་ཀྱིས་ཁོང་ལ་ཤུགས་རྐྱེན་ཐེབས་པའི་རྒྱུ་མཚན་གྱིས་སྐྱོ་ཞུམ་ཚབས་
ཆེན་བསྟུད་མར་མྱོང་འགོ་བརྩམས། ཁོང་གིས་ཕྱིས་སུ་འདི་ལ་ཞེ་འདོད་དང་། དོན་སྙིང་།
གསོན་པ། ཆོས་བཅས་དང་འབྲེལ་བའི་དཀའ་ངལ་ཟབ་མོ་ཞིག་གི་ནང་དུ་རང་ཉིད་ལྷུང་
ཡོད་ཚུལ་གྱི་འགྲེལ་བརྗོད་བྱས་འདུག འོན་ཀྱང་། ཕྱི་ལོ་ ༡༨༧༠ ལོར་ཁོང་ལ་རང་
དབང་ལྡན་པའི་ཞེ་འདོད་ནི་འཁྲུལ་སྣང་ཞིག་མ་ཡིན་པ་དང་། འདི་བེད་སྤྱད་ནས་རང་ཉིད་
སྐྱོ་ཞུམ་ལས་ཡར་འདེགས་ཆོག་པའི་ཐོལ་བྱུང་གི་རྟོགས་པ་ཞིག་སྐྱེས། ཁོང་གིས་རང་
ཉིད་ནི་ལུས་ཕུང་གི་སྐྱེ་དངོས་ནུས་རྩོལ་གྱིས་དབང་བསྒྱུར་བའི་འཕྲུལ་མི་ཞིག་མིན་པ་
ཐག་གཅོད་བྱས་ཤིང་། ཁོང་གི་རང་དབང་ལྡན་པའི་ཞེ་འདོད་ཀྱི་བྱ་སྤྱོད་ཐོག་མ་ནི་རང་
དབང་གི་ཞེ་འདོད་ལ་ཡིད་ཆེས་བྱས་པ་འདི་ཡིན། །
ཇེམ་སེ་ཡིས་ ༡༨༧༣ ལོ་ནས་ཧར་ཝ་ཌ་མཐོ་སློབ་ཏུ་ལུས་ཕུང་རིག་པ་དང་།
ཕུང་ཁམས་རིག་པ་གཉིས་སློབ་ཁྲིད་བྱས་ཤིང་། ལོ་གཉིས་ཀྱི་རྗེས་སུ་སེམས་ཁམས་
རིག་པའང་ཁྲིད་འགོ་བཙུགས་པར་མ་ཟད། ཐེངས་དང་པོར་སེམས་ཞིབ་འཇུག་བྱེད་
སའི་ཚན་རིག་གི་བརྟག་དཔྱད་ཁང་ཞིག་གསར་འཛུགས་བྱས། “སེམས་ཁམས་རིག་པ་
ནི་སེམས་ཀྱི་ཚེ་སྲོག་གི་ཚན་རིག་ཅིག་ཡིན་ཞིང་། སེམས་ཀྱི་སྣང་ཚུལ་དང་དེ་ཚོའི་རྒྱུ་
རྐྱེན་ཡང་འདུས། ཚོར་བ་དང་། འདོད་པ། འཛིན་པ། རིགས་པ། ཐག་གཅོད་ལྟ་བུ་སོགས་
ནི་སེམས་ཀྱི་སྣང་ཚུལ་ཡིན།” ཞེས་ཁོང་གིས་སེམས་ཁམས་རིག་པར་མཚན་ཉིད་
བཞག དངོས་ཁམས་རིག་པ་བ་ཚོས་ཚད་ལྡན་གྱི་ཞིབ་ལྟ་བྱེད་པོ་ཚང་མས་སྙོབ་པའི་
དངོས་ཁམས་ཀྱི་ཆོས་རྣམས་ལ་ཞིབ་འཇུག་བྱེད་ཅིང་། སེམས་ཁམས་རིག་པ་སྨྲ་བ་
ཚོས་ཡུལ་ཅན་གྱི་ངོས་ནས་མྱོང་བའི་བློའི་བྱེད་ལས་ཁག་དང་། དེ་དག་གི་འཇུག་ཡུལ་
བར་གྱི་འབྲེལ་བ། དེ་བཞིན་བྱེད་ལས་དེ་དག་ནི་ཕྱིའི་འཇིག་རྟེན་དང་། ཀླད་པ་ལ་ཇི་ལྟར་



32
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
འབྲེལ་ཡོད་ཚུལ་བཅས་ལ་ཞིབ་འཇུག་བྱེད་དགོས། ཡིན་ཡང་། ཡུལ་ཅན་གྱི་མྱོང་བ་ནི་
སྒེར་གྱི་རང་བཞིན་ཡིན་ཞིང་། ཚན་རིག་གི་ལག་ཆ་བརྒྱུད་ནས་མངོན་སུམ་དུ་ཞིབ་ལྟ་
བྱེད་ཐུབ་པ་ཞིག་མིན། རྒྱུ་མཚན་དེའི་ཕྱིར་ཇེམ་སེ་ཡིས་སེམས་ཁམས་རིག་པ་སྨྲ་བ་
ཚོས་རྩ་བའི་ཆ་ནས་ཤེས་བཞིན་བཀོལ་སྤྱོད་བྱས་ཏེ་བློའི་བྱེད་ལས་ལ་ཞིབ་འཇུག་བྱེད་
དགོས་པའི་གྲོས་གཞི་བཏོན་ཡོད། ཁོང་གིས་ད་དུང་རང་ཉིད་སྒེར་གྱི་བློའི་ངང་ཚུལ་
དང་བྱེད་ལས་ལ་ཐད་ཀར་ཞིབ་ལྟ་བྱེད་པའི་ལས་གཞི་འདིར་ཕན་ཚུན་བསྡུར་ཆོག་པའི་
ཞིབ་འཇུག་གཞན་ཏེ། དུད་འགྲོའི་སྤྱོད་པ་ལ་ཞིབ་འཇུག་བྱེད་པ་དང་། ཚོད་ལྟ་གཙོ་བོར་
འཛིན་པའི་ཀླད་པའི་ཚན་རིག་ལྟ་བུས་ཁ་སྣོན་བྱེད་དགོས་པར་གསུངས།
ཇེམ་སེ་ཡིས་ཁ་ནང་གཏད་ཀྱི་དཔྱད་པ་བརྒྱུད་ནས་ཚོར་ཤེས་ཀྱིས་ཟིན་པའི་
སེམས་ཀྱི་མྱོང་བ་ཁག་ལ་ཞིབ་འཇུག་བྱེད་བཞིན་པའི་སྐབས། ཨོ་སི་ཊི་རི་ཡ་ནས་ཡིན་
པའི་དབང་རྩ་རིག་པ་སྨྲ་བ་སིག་མན་ཌི་ ལྡེ་རུ་ཌ་ Sigmund Freud (1856-1939)
ཡིས་ཚོར་ཤེས་ཀྱིས་མ་ཟིན་པའི་སེམས་ཀྱི་རྣམ་གཞག་གཏན་ལ་ཕབ་ནས་སྐད་གྲགས་
ཆགས། ཁོང་གི་གསར་གཏོད་རང་བཞིན་གྱི་བྱ་བཞག་འདི་ནི་སེམས་ཁམས་རིག་པའི་
ཡན་ལག་སེམས་གཅོང་བཅོས་ཐབས་རིག་པ་གསར་འཛུགས་ཀྱི་རྒྱུ་རྐྱེན་གཙོ་བོ་དེ་
ཡིན། སེམས་གཅོང་བཅོས་ཐབས་རིག་པའི་ནང་དུ་བཅོས་ཐབས་པ་ཚོས་ཡིད་ཀྱིས་
མ་ཟིན་པའི་ནད་པའི་བློའི་བྱེད་ལས་ཀྱི་གྲུབ་ཆ་དག་གི་འབྲེལ་བ་འཚོལ་གྱི་ཡོད། སིག་
མན་ཌི་ཡིས་ནད་པས་རྨི་ལམ་དང་། ཡང་ན་གཉིད་སད་པའི་སྐབས་ཀྱི་རང་གི་ཡུལ་ཅན་
གྱི་མྱོང་བར་འགྲེལ་བརྗོད་བྱས་པ་གཞིར་བཞག་ནས་སེམས་ཀྱི་ནུས་རྩོལ་ལྐོག་གྱུར་པ་
རྣམས་རྟོགས་པར་འབད་བརྩོན་བྱས་པ་རེད། །
དུས་རབས་ཉི་ཤུ་པའི་མགོ་སྟོད་དུ་ཤེས་རིག་ཆེད་སྦྱོང་གི་སེམས་ཁམས་རིག་པ་
སྨྲ་བ་དང་། སེམས་གཅོང་བཅོས་ཐབས་པ་གཉིས་ཀས་བློའི་བྱེད་ལས་ཁག་ལ་ཐད་ཀར་
ཞིབ་ལྟ་བྱེད་ཐབས་སྤུས་ལེགས་ཤིག་ད་དུང་གསར་བཟོ་བྱེད་ཐུབ་མེད། རྒྱུ་མཚན་དེའི་
དབང་གིས་ལོ་ངོ་སུམ་ཅུ་ཙམ་གྱི་རྗེས་སུ་ཚན་རིག་དང་མཐུན་པའི་སེམས་ལ་བརྟག་
དཔྱད་བྱེད་པའི་ཐབས་ལམ་དུ་ཁ་ནང་གཏད་ཀྱི་དཔྱད་པ་དེ་རྩ་བའི་ཆ་ནས་དོར་འདུག
འདི་ལ་རྒྱུ་མཚན་གཙོ་བོ་གཉིས་ཡོད། བརྟག་དཔྱད་ཁང་འདྲ་མིན་དུ་ལས་ལ་བརྩོན་



ཚན་རིག་གིས་ཕྱི་དོན་དུ་བསྒྱུར་བའི་སྒོམ།
33
བཞིན་པའི་ཉམས་ཞིབ་པ་ཚོས་ཕན་ཚུན་གྱི་ཞིབ་འཇུག་གི་གྲུབ་དོན་བསྐྱར་བསྐྲུན་བྱེད་
པར་དཀའ་ངལ་འཕྲད་པ་དང་། དེ་ནི་ཞིབ་འཇུག་བྱེད་ས་ཚོས་ཁ་ནང་གཏད་ཀྱི་དཔྱད་
པ་ལག་བསྟར་བྱེད་སྐབས། ཉམས་ཞིབ་པ་ཚོའི་རེ་འདོད་ལྟར་རང་གི་མྱོང་བ་ལ་ཞིབ་
ལྟ་བྱས་པ་འདི་རེད། སེམས་ཁམས་རིག་པ་སྨྲ་བ་ཚོས་སོ་སོ་རང་གི་ཁ་ནང་གཏད་
ཀྱི་དཔྱད་པ་དེ་སྤུས་ལེགས་ཕྲ་མོར་བསྒྱུར་མེད་ལ། རང་གི་ཆེད་ལས་དང་བསྟུན་ནས་
དཔྱད་པ་འདིར་སྦྱང་གོམས་ཀྱང་མང་པོ་བྱས་མེད། དེ་ལས་ལྡོག་སྟེ། ཞིབ་འཇུག་བྱེད་
སའི་མི་ཚོས་ཉམས་ཞིབ་པ་ཚོའི་ཆེད་དུ་སོ་སོའི་སེམས་ལ་དཔྱད་པ་བཏང་ཡོད། འོན་
ཀྱང་། ཁོང་ཚོར་ཞིབ་ལྟ་ཁུངས་དག་ཅིང་འཁྲུལ་མེད་ཅིག་བྱེད་པའི་ཆ་རྐྱེན་ནམ་རྒྱུན་
བསྲིང་བའི་སྦྱོང་བརྡར་མེད་པ་རེད། དེའི་ཕྱིར་ཚན་རིག་པ་ཚོས་ཁ་ནང་གཏད་ཀྱི་དཔྱད་
པ་འདི་རང་ཉིད་ཀྱི་ཞིབ་འཇུག་གི་ནང་དུ་མངོན་གསལ་དོད་པོས་བེད་སྤྱོད་བྱེད་པ་ལྟ་བུ་
སྣང་ཡང་། དོན་ངོ་མར་ཁོང་ཚོས་དཔྱད་པ་འདི་གསར་བུ་པའི་ལག་ཏུ་བཞག་པ་དང་། ཁ་
ནང་གཏད་ཀྱི་དཔྱད་པ་ནི་”མི་སྤྱིར་བཏང་བ་ཞིག་གི་སེམས་ཁམས་རིག་པ་ལས་བརྒལ་
ཏེ་འཕེལ་རྒྱས་ཡེ་ནས་བྱུང་མེད།
ཚན་རིག་གི་ཚོགས་སྡེས་དཔྱད་པ་འདི་ངོས་ལེན་མ་བྱས་པའི་རྒྱུ་མཚན་གཉིས་
པ་ནི། ཁ་ནང་གཏད་ཀྱི་དཔྱད་པ་འདི་འདས་པའི་ལོ་ངོ་སུམ་བརྒྱ་ལྷག་གི་ཚན་རིག་གི་
ཞིབ་འཇུག་དང་མ་མཐུན་པས་རེད། ཞིབ་འཇུག་དེའི་དམིགས་འབེན་ནི་རྟག་ཏུ་ཡུལ་
དང༌། དངོས་ཁམས། གྲངས་འབོར་གྱི་རང་བཞིན་བཅས་ཡིན་པའི་དངོས་ཡོད་གནས་
ལུགས་རྣམས་ཡིན། དུས་རབས་ཉི་ཤུ་པའི་ལོ་རབས་དང་པོའི་སྐབས་སུ་རང་བྱུང་ཚན་
རིག་ལ་ཆོས་ལུགས་དང་ལྟ་གྲུབ་རིག་པར་བསྡུར་ན་གྲུབ་འབྲས་རླབས་ཆེན་ཞིག་ཐོབ་
ཡོད་སྟབས། མི་མང་པོ་ཞིག་གིས་རང་བྱུང་གི་འཇིག་རྟེན་དང་དངོས་ཁམས་ཀྱི་འཇིག་
རྟེན་གཅིག་ཏུ་བརྩིས་ཡོད། ཚིག་གཞན་ཞིག་བརྒྱུད་ནས་བཤད་ན། ཁོང་ཚོའི་བསམ་
པར་བདེན་པ་ཡིན་པའི་ཆོས་ནི་ཚན་རིག་གིས་ཚད་འཇལ་བྱེད་ཐུབ་པའི་དངོས་ཁམས་
ཀྱི་ཆོས་དང་བྱེད་ལས་ཁོ་ན་ཡིན། གཞན་ཐམས་ཅད་རང་བྱུང་ཁམས་ལས་འདས་ཤིང་
གྲུབ་མེད་པ་དང་། ཡང་ན་མ་མཐའ་ཡང་ཚན་རིག་གི་འཚོལ་ཞིབ་ལ་འབྲེལ་བ་མེད།
ཚན་རིག་གིས་ཁ་ནང་གཏད་ཀྱི་དཔྱད་པ་དོར་བ་དང་དུས་མཉམ་དུ་དབྱིན་ཇིའི་



34
34
ཚན་རིག་གིས་ཕྱི་དོན་དུ་བསྒྱུར་བའི་སྒོམ་
སྐད་ཡིག་བཀོལ་སྤྱོད་བྱེད་པའི་ཡུལ་གྲུ་ཁག་ན་གཤིས་སྤྱོད་རིག་པ་ནི་ཆེད་སྦྱོང་ཤེས་
རིག་གི་སེམས་ཁམས་རིག་པ་ཆགས་ཡོད། འདིས་ཡུལ་ཅན་གྱི་མྱོང་བའི་སེམས་ཀྱི་
ངང་ཚུལ་དང་། བྱེད་ལས་ཀྱི་སྐོར་ལ་དཔྱད་གཞི་གང་ཡོད་པ་རྣམས་ཅི་ཐུབ་ཀྱིས་རྩ་
མེད་བཟོས། ཨ་མི་རི་ཀའི་གཤིས་སྤྱོད་རིག་པའི་སྲོལ་འབྱེད་མཁན་ཞིག་ཡིན་པའི་
འཇོན་ བྷི་ ཝཱ་སན་ John B. Watson (1878-1958) སེམས་ཁམས་རིག་པ་ནི་ཇེམ་
སེ་ཡིས་ངོས་འཛིན་བྱས་པ་ལྟར་སེམས་ཀྱི་ཚེ་སྲོག་གི་ཚན་རིག་ཅིག་མིན་པར་བརྗོད་
ཡོད། ཁོང་གིས“སེམས་ཁམས་རིག་པ་ནི་ཚོད་ལྟ་ལ་འཇུག་པའི་རང་བྱུང་ཚན་རིག་གི་
ཡན་ལག་ཡུལ་གྱི་རང་བཞིན་ཅན་ཞིག་ཡིན་ཞིང་། དེའི་ནང་དུ་ཤེས་པ་དང་། བློའི་ངང་
ཚུལ། སེམས། འདུས་དོན། ཁ་ནང་གཏད་ཀྱི་དཔྱད་པའི་ཁུངས་སྐྱེལ། འཆར་སྣང་བཅས་
ཐ་སྙད་འདིའི་རིགས་གཏན་ནས་བཀོལ་སྤྱོད་མ་བྱེད”ཅེས་བརྗོད་འདུག ཡུལ་ཅན་གྱི་
མྱོང་བ་ལ་འཛེམ་པ་འདི་ནི་ཕྱོགས་གཅིག་ནས་རྣམ་ཤེས་དེ་ཆོས་ལུགས་དང་འབྲེལ་
བ་ཡོད་པའི་རྒྱུ་མཚན་གྱིས་བྱུང་། ཕྱོགས་གཞན་ཞིག་ནས་ཡུལ་ཅན་སེམས་བྱུང་གི་
རང་བཞིན་ནི་མངོན་གསལ་དོད་པོར་དངོས་ཁམས་མིན་པས་རེད། ང་ཚོས་ཚན་རིག་
པ་ཚོས་ཆོས་ལུགས་དང་འབྲེལ་བ་ཡོད་པ་གང་ལའང་དོགས་ཟོན་བྱེད་པའི་རྒྱུ་མཚན་
རྟོགས་ཐུབ། ཁོང་ཚོའི་ལྟ་ཚུལ་ལ་ཆོས་ལུགས་ཀྱི་ནང་དུ་ལུང་ལ་ཡིད་ཆེས་འགྱུར་མེད་
ཅིག་བྱེད་དགོས་པ་དང་། ཚན་རིག་གིས་མྱོང་བ་ལས་གྲུབ་པའི་གོ་རྟོགས་ལ་གོ་གནས་
མཐོ་ཤོས་དེ་སྤྲོད་ཀྱི་ཡོད།
དཀའ་ངལ་ནི་འདི་སྟེ། མྱོང་བ་རང་བཞིན་གྱི་བདེན་དཔང་མངོན་སུམ་རིག་པའི་
བདེན་དཔང་དུ་བརྩི་བར་མྱོང་བའི་བདེན་དཔང་དེ་ཁུངས་སྐྱེལ་བྱེད་ཐུབ་དགོས། དེ་
ཡང་ཚད་ལྡན་གྱི་ཞིབ་ལྟ་བྱེད་མཁན་མང་པོ་ཞིག་གིས་མྱོང་བའི་བདེན་དཔང་དེར་
སྙོབ་དགོས། འོན་ཀྱང་། བློའི་ནུས་རྩོལ་ཁག་ལ་བློའི་ངོས་ནས་མ་གཏོགས་ཞིབ་ལྟ་
བྱེད་མི་ཐུབ་ཅིང་། ཕྱི་རོལ་ནས་ཞིབ་ལྟ་བྱེད་མཁན་དང་། དངོས་ཁམས་ཀྱི་ཆོས་འདྲ་
མིན་ལ་ཚད་འཇལ་ཐུབ་པའི་ཚན་རིག་གི་ལག་ཆ་གང་གིས་ཀྱང་དེ་ཚོ་འཛིན་མི་ཐུབ།
དེར་བརྟེན་སེམས་ཁམས་རིག་པ་སྨྲ་བ་ཚོ་ཐེ་ཚོམ་གྱི་ནང་དུ་ལྷུང་། འདས་པའི་ལོ་ངོ་
སུམ་བརྒྱའི་ནང་གི་ཚན་རིག་གི་འཕེལ་རྒྱས་ཀྱི་རྟེན་གཞི་ལྟ་བུ་ཡིན་པའི་མངོན་སུམ་



ཚན་རིག་གིས་ཕྱི་དོན་དུ་བསྒྱུར་བའི་སྒོམ།
35
-
-
རིག་པ་གཙིགས་ཆེན་དུ་བཟུང་ནས་མདུན་ལ་བསྐྱོད་དམ། ཡང་ན་གྷ་ལེ་ལེའོ་ཡི་དུས་
སྐབས་ནས་བཟུང་ཚན་རིག་གིས་མདུན་བསྐྱོད་ཆེན་པོ་བྱེད་སའི་ཕྱིའི་ཡུལ་གྱི་དངོས་
ཁམས་ཀྱི་ཆོས་ལ་ཞིབ་ལྟ་བྱེད་པ་གཙོ་བོར་བཟུང་ནས་མདུན་ལ་བསྐྱོད་དགོས་སམ།
གཤིས་སྤྱོད་རིག་པ་སྨྲ་བ་ཚོས་ཞེང་རྒྱ་དོག་པའི་ལམ་ཕྱི་མ་འདི་བདམས་ནས་འགྲོ་བ་
མིའི་སྤྱོད་པ་ལ་ཞིབ་འཇུག་བྱེད་པ་མ་གཏོགས་དངོས་ཁམས་ཀྱི་ཁྱད་ཆོས་གང་ཡང་
མིན་པར་སྣང་བའི་ནང་སེམས་ཀྱི་བྱེད་ལས་དང་བྱུང་བ་རྣམས་བསྐྱུར་བ་རེད།
ཤེས་རིག་ཆེད་སྦྱོང་གི་སེམས་ཁམས་རིག་པའི་ཞིབ་འཇུག་གི་ནང་དུ་དར་རྒྱས་
བྱུང་བའི་གཤིས་སྤྱོད་རིག་པའི་དམིགས་ཡུལ་གཙོ་བོ་ནི། བློའི་བྱེད་ལས་ཀྱི་རང་བཞིན་
སྐོར་ལ་མཇུག་སྡོམ་མ་བཀོད་པར་སྤྱོད་པ་བརྒྱུད་ནས་དེ་ཚོ་རྟོགས་པའི་ཐབས་ཤེས་
ནུས་པ་ཅན་ཞིག་འཚོལ་རྒྱུ་དེ་ཡིན། འདི་ནི་རོ་དཔྱད་༼རོ་དཔྱད་ནི་དུས་སྐབས་བར་
མའི་དུས་སུ་བཀག་སྡོམ་བྱས། ༽མ་བྱས་པར་མིའི་ལུས་ཕུང་རིག་པ་དང་། ལུས་ཁམས་
རིག་པ་གཉིས་རྟོགས་པའི་འབད་བརྩོན་དང་མཚུངས། གཤིས་སྤྱོད་རིག་པ་སྨྲ་བ་ཚོས་
རང་ཉིད་ཀྱི་བློའི་ངང་ཚུལ་རྣམས་ཚོར་ཡང་། སྐབས་ཤིག་ལ་ཁ་ནང་གཏད་ཀྱི་དཔྱད་པ་
བེད་མ་སྤྱད་ཚེ། སེམས་ཁམས་རིག་པ་ལམ་ལོག་ཏུ་འགྲོ་བ་ཉུང་ཞིང་མགྱོགས་པོར་
དར་རྒྱས་འབྱུང་བར་བསམས་པ་རེད། ཡིན་ཡང་། ཝཱ་སན་ནས་འགོ་བརྩམས་ཏེ་མཐའ་
གཅིག་ཏུ་ལྷུང་བའི་གཤིས་སྤྱོད་རིག་པ་སྨྲ་བ་ཚོས་དངོས་ཁམས་ཀྱི་ཁྱད་ཆོས་སམ་རང་
བཞིན་མེད་པའི་རྒྱུ་མཚན་གཅིག་པུའི་ཐོག་ནས་སྤྱིར་བློའི་བྱེད་ལས་དང་། བྱེ་བྲག་ཏུ་
ཤེས་པ་ཞེས་པ་ཞིག་ཡེ་ནས་མེད་ཚུལ་བརྗོད་ཡོད། འདི་ནི་དོན་དངོས་ཁས་མ་བླངས་
པའི་གནད་དོན་གསལ་པོ་ཞིག་ཡིན་ཞིང༌། དངོས་གཙོ་རིང་ལུགས་ལ་བཅངས་པའི་
རང་གི་ལྟ་བའི་ཆོད་སེམས་ཀྱིས་ཡིད་ཆེས་ཀྱི་སྒྲིག་འཛུགས་འདི་དང་མི་མཐུན་པའི་
མྱོང་བའི་རང་བཞིན་གྱི་བདེན་དཔང་རྩིས་མེད་དུ་བཏང་ཡོད། ཡིན་ཡང་། འདི་ལས་སྐྱོ་
བ་ཞིག་ལ་གཤིས་སྤྱོད་རིག་པ་སྨྲ་བ་ཚོས་སྤྱོད་པ་དང་། སེམས་ཁམས་ཀྱི་བྱེད་ལས་
གཉིས་གཅིག་ཏུ་ངོས་འཛིན་བྱས་པ་འདི་རེད། འཕྲུལ་མིས་སྤྱོད་པ་སྟོན་ཐུབ་ནའང་།
སྤྱོད་པ་དེ་ཚོ་ནི་ཚོར་ཤེས་ཀྱིས་ཟིན་མེད་པ་དང་། འཕྲུལ་མི་ཚོར་ཡུལ་ཅན་གྱི་མྱོང་བ་
མེད། མིས་ཀྱང་སྤྱོད་པ་སྟོན་པ་བདེན་མོད། ཁྱེད་ཀྱིས་ཞིབ་འཇུག་ཇི་ལྟར་ཞིབ་ཕྲ་བ་



36
ཚན་རིག་གིས་ཕྱི་དོན་དུ་བསྒྱུར་བའི་སྒོམ་
ཞིག་བྱས་ཀྱང་། དངོས་ཁམས་ཀྱི་སྤྱོད་པ་གཅིག་པུས་ཐ་ན་ང་ཚོས་མྱོང་བཞིན་པའི་
སེམས་ཁམས་ཀྱི་དངོས་ཡོད་གནས་ལུགས་ལའང་བདེན་དཔང་བྱེད་མི་ཐུབ། ཡུལ་
ཅན་གྱི་མྱོང་བ་དེ་ཡུལ་གྱི་སྤྱོད་པ་ལ་ཁུངས་གཏུགས་ཐུབ་པའི་འདོད་ཚུལ་འདི་ནི། རྣམ་
དཔྱོད་ཀྱི་གཡོ་སྒྱུའམ་མགོ་རྙོག་ཆེན་པོ་ཞིག་ལས་ཅི་ཡང་མིན། །
ཕྱི་ལོ་ ༡༩༦༠ སྐབས་སུ་བློའི་བྱེད་ལས་རྣམས་སྣང་མེད་དུ་བཏང་བའི་ཚད་
བཀག་རྣམས་ཤེས་རིག་ཆེད་སྦྱོང་གི་སེམས་ཁམས་རིག་པ་སྨྲ་བ་ཚོར་ཇེ་གསལ་དུ་
འགྲོ་བཞིན་པ་དང་། ཡུལ་རྟོགས་སེམས་ཁམས་རིག་པ་གསར་པ་འདིས་ཡུལ་ཅན་གྱི་
མྱོང་བ་སྔར་ལས་གལ་ཆེན་དུ་འཛིན་འགོ་བརྩམས། དུས་རབས་ཉི་ཤུ་པའི་མཐའ་མའི་
ལོ་རབས་ནང་ཡུལ་རྟོགས་དབང་རྩའི་ཚན་རིག་དར་བ་ནས་བཟུང་། ཡུལ་ཅན་གྱི་མྱོང་
བ་དང་འབྲེལ་བའི་ཀླད་པའི་ནུས་རྩོལ་ཁག་ལ་དོ་སྣང་ཤུགས་ཆེན་སྤྲད་ཡོད། རྟོག་འཆར་
དང་། མྱོང་ཚོར། དྲན་ཤེས་ལྟ་བུའི་བློའི་བྱེད་ལས་བྱེ་བྲག་པ་དང་། མིག་ཤེས་དང་དབང་
ཤེས་གཞན་བཅས་ལ་མེད་དུ་མི་རུང་བའི་ཀླད་པའི་བྱེད་ལས་དང་ཆ་ཤས་རྣམས་ངོས་
འཛིན་བྱས་ནས་མདུན་བསྐྱོད་ཆེན་པོ་ཞིག་བྱས། འདི་ནི་བློའི་བྱེད་ལས་རྣམས་ལ་ཐད་
ཀར་མ་ཡིན་པར་བརྟག་དཔྱད་བྱེད་པའི་ཐབས་ལམ་ལུགས་མཐུན་ཡང་དག་ཅིག་ཡིན།
རྒྱུ་མཚན་ནི་ཞིབ་འཇུག་འདི་ཚན་རིག་གིས་ལོ་ངོ་བཞི་བརྒྱའི་རིང་ལ་དངོས་ཁམས་ཀྱི་
དངོས་ཡོད་གནས་ལུགས་ལ་ཉམས་ཞིབ་བྱས་པའི་ནུས་ཤུགས་ལ་བརྟེན་ཡོད། འོན་
ཀྱང་། བློའི་བྱེད་ལས་རྣམས་ཀྱི་རང་བཞིན་ངོ་མ་དེ་ད་དུང་ཡང་སྔར་བཞིན་ལྐོག་གྱུར་
རེད།
ང་ཚོའི་ཡུལ་ཅན་གྱི་མྱོང་བ་དང་དངོས་ཁམས་ཀྱི་མཁྲེགས་ཆས་ hardware
ཏེ། བློ་དང་ཀླད་པའི་བྱེད་ལས་བར་གྱི་འབྲེལ་བ་ཅི་ཞིག་ཡིན་ནམ། ཀླད་པའི་ནུས་རྩོལ་
གྱིས་ཡུལ་ཅན་གྱི་མྱོང་བ་བསྐྲུན་ནས་འདི་གཉིས་བར་གྱི་འབྲེལ་བ་ནི་སྤྱི་ཡོངས་ནས་རྒྱུ་
འབྲས་ཀྱི་རང་བཞིན་ཅན་ཞིག་ཡིན་ནམ། ཡང་ན་བློ་དང་དབང་རྩའི་ནུས་རྩོལ་ནི་ཕྱི་ནང་
གང་ནས་བལྟས་པ་ལ་ཁྱད་པར་ཡོད་པ་ཙམ་ལས་གཞི་གཅིག་པ་ཞིག་ཡིན་ནམ། ཁི་རི་
སི་ཊོཔཱ་ ཀོཆ་ Christof Koch ནི་ཤེས་པ་དང་འབྲེལ་བའི་དབང་རྩའི་འབྲེལ་མཐུད་
ཀྱི་ཐོག་ལ་ཞིབ་འཇུག་བྱེད་མཁན་ཞིག་རེད། ཁོང་གིས་དྲི་བ་འདི་ཚོའི་སྐོར་ལ་གཤམ་



ཚན་རིག་གིས་ཕྱི་དོན་དུ་བསྒྱུར་བའི་སྒོམ
37
དུ་གསལ་བ་ལྟར་འགྲེལ་བརྗོད་བྱས་འདུག “ཀླད་པའི་ངང་ཚུལ་དང་མྱོང་བའི་ངང་ཚུལ་
གཉིས་ཀྱི་ཁྱད་ཆོས་བར་ལ་ཁྱད་པར་ཆེན་པོ་ཡོད་སྟབས། འདི་གཉིས་ནི་གཅིག་ཁུངས་
གཅིག་ལ་ཡོངས་སུ་གཏུག་མི་ཐུབ། འདི་གཉིས་ཀྱི་འབྲེལ་བ་ནི་སྲོལ་རྒྱུན་གྱི་ལྟ་ཚུལ་
ལས་ཆེས་རྙོག་འཛིངས་ཆེ་བ་ཞིག་ཡིན་པར་སྣང་། སྐབས་འདིར་གནད་དོན་འདིའི་ཐོག་
ལ་བློ་རྒྱ་ཡངས་པོ་ཞིག་བཟུང་ནས་ཀླད་པའི་ནང་གི་ཤེས་པའི་དབང་རྩའི་འབྲེལ་མཐུད་
ངོས་འཛིན་བྱེད་པར་འབད་ན་ལེགས།” སྦྱོང་བརྡར་ཐོབ་པའི་ཆེད་ལས་ཀྱི་དབང་རྩའི་
ཚན་རིག་པ་ཞིག་ཡིན་པའི་ཆ་ནས་ཁོང་གིས་རང་བཞིན་གྱིས་ཀླད་པའི་ཞིབ་འཇུག་གི་
ནུས་སྟོབས་གཞིར་བཞག་ནས་གླེང་གི་ཡོད། འོན་ཀྱང་། ཀླད་པ་གཅིག་པུར་ཞིབ་འཇུག་
བྱས་པས་ཡུལ་ཅན་གྱི་མྱོང་བའི་རང་བཞིན་ངོ་མའི་སྐོར་ལ་ཅི་ཡང་རྟོགས་མེད། ང་ཚོས་
ཡུལ་གཙོ་བོར་བཟུང་ནས་ཀླད་པའི་ངང་ཚུལ་ལ་ཞིབ་ལྟ་བྱེད་སྐབས། བློའི་ངང་ཚུལ་གྱི་
ཁྱད་ཆོས་ཅི་ཡང་དེ་ཚོའི་སྟེང་དུ་མི་མངོན་ཞིང་། གཅིག་མཚུངས་སུ་ང་ཚོས་ཡུལ་ཅན་
གཙོ་བོར་བཟུང་ནས་བློའི་ངང་ཚུལ་ལ་ཞིབ་ལྟ་བྱེད་སྐབས། འདི་ཚོའི་སྟེང་དུ་ཀླད་པའི་
བྱ་འགུལ་གྱི་ཁྱད་ཆོས་ཅི་ཡང་མངོན་གྱི་མེད། །
དབང་རྩའི་ཚན་རིག་པ་མང་པོ་ཞིག་གིས་བློའི་བྱེད་ལས་རྣམས་ནི་ཀླད་པའི་ནང་
དུ་མཉམ་ཐོན་གྱི་ཁྱད་ཆོས་ལྟ་བུ་རུ་བྱུང་བར་ཡིད་ཆེས་བྱེད། མཉམ་ཐོན་གྱི་ཁྱད་ཆོས་
ནི་ཆ་ཤས་མང་པོ་ཞིག་མཉམ་དུ་འཛོམས་པའི་འདུས་ཚོགས་ཤིག་གི་ནང་དུ་འབྱུང་ཞིང་།
ཁྱད་ཆོས་དེ་ནི་ཆ་ཤས་སོ་སོའི་སྟེང་དུ་གྲུབ་མེད། དཔེར་ན། ཁང་པའི་ཚ་གྲང་གི་ནང་
དུ་གནས་སྐབས་ཆུའི་ངོ་བོ་འཛིན་པའི་གྲུབ་རྫས་གཅིག་ཁོ་ནའི་རང་བཞིན་ནི་གཤེར་བ་
མིན། འོན་ཀྱང་། ཆུའི་ངོ་བོ་འཛིན་པའི་གྲུབ་རྫས་འདུས་ཚོགས་ཆེན་པོ་ཞིག་ལ་གཤེར་
བའི་ཁྱད་ཆོས་ཡོད། གཤེར་བ་ནི་ལེགས་པོར་རྟོགས་ཤིང་འཕྲུལ་ལས་ཀྱི་ལག་ཆས་
ཚད་འཇལ་སླ་པོར་བྱེད་ཐུབ་པའི་དངོས་ཁམས་ཀྱི་ཁྱད་ཆོས་ཤིག་རེད། དེ་མཚུངས་
སུ་དངོས་གཟུགས་ཀྱི་ཆོས་མང་པོའི་མཉམ་ཐོན་གྱི་ཁྱད་ཆོས་མི་ཉུང་བ་ཞིག་རང་ངོས་
ནས་དངོས་ཁམས་ཀྱི་རང་བཞིན་ཡིན་ཞིང་ཚད་འཇལ་ཆོག དཔེར་ན། ཀླད་པའི་ནང་གི་
གློག་དང་རྫས་ཀྱི་འགྱུར་བ་དང་ཁྲག་རྒྱུ་ལྟ་བུ་ཡིན། དེ་ལས་ལྡོག་སྟེ། བློའི་ངང་ཚུལ་ལ་
དངོས་ཁམས་ཀྱི་ཁྱད་ཆོས་མེད་པ་དང་། ཡུལ་གྱི་རང་བཞིན་དུ་ཚད་འཇལ་བྱེད་མི་ཐུབ།



38
ཚན་རེག་གིས་ཕྱི་དོན་དུ་བསྒྱུར་བའི་སྒོམ།
དངོས་ཁམས་ཀྱི་འཇིག་རྟེན་ལས་བྱུང་བའི་མཉམ་ཐོན་གྱི་ཁྱད་ཆོས་གཞན་གང་ལའང་
རྩ་བའི་ཆ་ནས་མི་མཚུངས་པས་བློའི་ངང་ཚུལ་འདི་ཚོ་དངོས་ཁམས་ཀྱི་ཆོས་ཤིག་གི་
མཉམ་ཐོན་གྱི་ཁྱད་ཆོས་སུ་བརྩིས་པར་གནས་ལུགས་ཆེན་པོ་མེད་པར་སྣང་། །
དེ་ལྟ་ནའང་། དབང་རྩའི་ཚན་རིག་པ་འགའ་ཤས་ཀྱིས་རྙོག་དྲ་འདི་ཚོ་བསྐྱུང་བ་
དང་། ཁོང་ཚོས་བློའི་བྱེད་ལས་རྣམས་དེ་དག་གི་དབང་རྩའི་རྟེན་གཞི་དང་གཅིག་ཡིན་
པར་བསྒྲགས་ནས་ཕལ་ཆེར་ལྷོད་ཡེངས་ཀྱིས་གནད་དོན་འདི་སྒྲིབ་ཀྱི་ཡོད། ཁོང་ཚོའི་
འདོད་ཚུལ་འདི་ཚན་རིག་གི་ཚོད་དཔག་ལ་འཇོག་རུང་བ་ཞིག་རེད། འོན་ཀྱང་། འདི་
ཚན་རིག་དངོས་དང་མཐུན་པའི་ར་སྤྲོད་ཅིག་དེ་སྔ་བྱུང་མེད། དེའི་ཕྱིར་ཁུངས་སྐྱེལ་བྱེད་
མི་ཐུབ་པའི་བསམ་ཚུལ་འདི་ཚན་རིག་གི་མཇུག་སྡོམ་ཞིག་གི་ཚུལ་དུ་བརྗོད་པ་ནི་རྣམ་
དཔྱོད་ཀྱི་གཡོ་སྒྱུ་ཞིག་ཡིན། འདིར་ཚན་རིག་རྣལ་མ་ཞིག་ཚན་རིག་རྫུས་མར་ཆགས་
པའི་ཉེན་ཁ་ཆེ་ཞིང་། ཚན་རིག་རྗེས་མའི་ཁྱད་ཆོས་གཅིག་ནི་ཚན་རིག་གི་ཚོད་དཔག་
ཅིག་བདེན་པ་ཡིན་མིན་ལ་དཔྱད་པ་མི་གཏོང་བར་ཐོག་མ་ནས་ཚོད་དཔག་དེ་བདེན་པ་
ཡིན་པའི་དཔང་རྟགས་འཚོལ་བ་འདི་རེད། ཚན་རིག་གི་ཚོད་དཔག་དེ་བདེན་པ་ཡིན་
པ་དང་། དེར་དགོས་པ་ནི་དཔང་རྟགས་ཁོ་ན་ཡིན་ཞེས་པའི་བདེན་འཛིན་འདིས་ཚན་
རིག་གི་དཔྱད་ཐབས་སྤྱིའི་རང་བཞིན་མཚོན་པའི་བློ་རྒྱ་ཡངས་པོ་དེའི་ཚབ་བྱས་འདུག
དབང་རྩའི་ཚན་རིག་པ་མང་པོ་ཞིག་གིས་འདི་ལྟར་ཚན་རིག་རྗེས་མའི་ལངས་ཕྱོགས་
འདི་བཟུང་སྟེ། ཡུལ་ཅན་གྱི་མྱོང་བ་རྣམས་ཀླད་པའི་ནང་གི་དངོས་ཁམས་ཀྱི་ནུས་རྩོལ་
ཐོག་ནས་ཡོངས་སུ་རྟོགས་ཐུབ་པའི་བདེན་དཔང་འཚོལ་གྱི་ཡོད། ཁོང་ཚོས་དེ་ལྟར་
རྟོགས་ཐུབ་མིན་ལ་དཔྱད་པ་གཏོང་གི་མེད། དུས་རབས་བཅུ་བདུན་པའི་སྐབས་སུ་ཡུ་
རོབ་ཀྱི་ནང་དུ་རྣམ་ཤེས་ལ་རང་བྱུང་ཁམས་དང་། རང་བྱུང་ཁམས་ལས་འདས་པའི་ཁྱད་
ཆོས་གཉིས་ཡོད་པར་ཡིད་ཆེས་བྱས། བློ་ལ་དངོས་ཁམས་ཀྱི་ཁྱད་ཆོས་མེད་པ་དང་
དངོས་གཟུགས་ཀྱི་ལག་ཆས་འཚོལ་རྙེད་བྱེད་མི་ཐུབ་ནའང་། འགྲོ་བ་མིའི་བློ་དེ་རང་
བྱུང་ཁམས་ཀྱི་ཆོས་ཤིག་ཏུ་རྟོགས་པའི་འབད་བརྩོན་གྱི་ནང་། ཚན་རིག་པ་ཚོས་སེམས་
ནི་དངོས་ཁམས་ཀྱི་རང་བཞིན་ཡིན་ངེས་པར་བརྩིས་ཡོད། འདི་ནི་སེམས་ཀྱི་ཚན་རིག་
གི་ཞིབ་འཇུག་སྤྱིའི་རྙོག་དྲ་གཙོ་བོ་དེ་རེད། དཀའ་ངལ་འདི་ད་དུང་སེལ་རྒྱུར་ལྷག་ཡོད།
，
：་
a



ཚན་རིག་གིས་ཕྱི་དོན་དུ་བསྒྱུར་བའི་སྒོམ།
39
སེམས་ཁམས་རིག་པ་སྨྲ་བ་ཚོས་མུ་མཐུད་ནས་ཞིབ་འཇུག་བྱེད་སའི་མི་ཚོར་
དྲི་བ་འདྲི་བ་དང་། ཁོང་ཚོའི་སྤྱོད་པ་ལ་ཞིབ་ལྟ་བྱས་ཏེ་ཐད་ཀར་མ་ཡིན་པར་སེམས་ལ་
བརྟག་དཔྱད་གཏོང་ཞིང་། བློའི་ནུས་རྩོལ་ལས་བྱུང་བའི་དངོས་ཁམས་ཀྱི་འབྲས་བུ་ལ་
འདི་ལྟར་ཐད་ཀར་རྟོག་དཔྱོད་བྱེད་ཀྱིན་ཡོད། དབང་རྩའི་ཚན་རིག་པ་ཚོས་ཡུལ་ཅན་གྱི་
མྱོང་བའི་དབང་རྩའི་རྟེན་གཞི་ལ་འཚོལ་ཞིབ་བྱས་ཏེ། ཐད་ཀར་མ་ཡིན་པར་སེམས་ལ་
བརྟག་དཔྱད་བྱེད་པ་དང་། འདི་ལྟར་ཁོང་ཚོས་རྒྱུ་དང་འབྲས་བུ་གང་རུང་ཡིན་པའི་བློའི་
བྱུང་བ་དང་། དེའི་དངོས་ཁམས་ཀྱི་འབྲེལ་བ་ལ་ཐད་ཀར་དཔྱད་པ་གཏོང་གི་ཡོད། དབང་
རྩའི་ཚན་རིག་དང་སེམས་ཁམས་རིག་པའི་སྡེ་ཚན་འདི་ཚོ་ཕྱོགས་གཅིག་ཏུ་བསྡུས་ན་
ཡུལ་རྟོགས་ཚན་རིག་ཟེར། གལ་ཏེ་ཤེས་བྱའི་སྡེ་ཚན་འདིའི་ནང་གི་ཉམས་ཞིབ་པ་ཚོས་
རང་གི་འཚོལ་ཞིབ་ནི་སྤྱོད་པ་དང་། ཀླད་པའི་ཞིབ་འཇུག་གཅིག་པུའི་སྟེང་དུ་ཚོད་འཛིན་
བྱས་ན་ཡུལ་ཅན་གྱི་མྱོང་བ་རྣམས་གྲུབ་ཡོད་པའང་རྟོགས་དཀའ་བ་ཞིག་རེད། བློའི་ངང་
ཚུལ་རྣམས་གྲུབ་ཡོད་པ་རྟོགས་པར་ཞིབ་འཇུག་ཚོད་ལྟ་བྱེད་མཁན་ཚོས་རང་ངོས་ནས་
དེ་ཚོ་མྱང་དགོས་ཤིང་། སྐབས་འདིར་ཁ་ནང་གཏད་ཀྱི་དཔྱད་པ་ཆ་ཚང་བ་ཞིག་ཚན་
རིག་གི་བློའི་ཞིབ་འཇུག་གི་ནང་དུ་ལེན་དགོས་པའི་ཇེམ་སི་ཡི་ནན་སྐུལ་གྱི་རིན་ཐང་དེ་
རྟོགས་ཐུབ།
ཡུལ་རྟོགས་ཚན་རིག་པ་ཚོས་རང་ངོས་ནས་སེམས་བྱུང་ལ་འཇུག་པའི་བརྟག་
ཐབས་ཕྲ་མོ་གང་ཡང་བསྐྲུན་མེད་པ་དང་། ཞིབ་ལྟ་འདིའི་རིགས་ནི་གླ་ཆ་སྤྲད་ཡོད་ཅིང་
ཞིབ་འཇུག་བྱེད་སའི་མི་ཚོར་༼ རྒྱུན་དུ་མཐོ་སློབ་ཀྱི་སློབ་ཕྲུག་རེད། ༽བཞག་ཡོད།
ཁོང་ཚོར་སེམས་ཀྱི་བྱེད་ལས་ལ་ཞིབ་ལྟ་དང་འགྲེལ་བརྗོད་བྱེད་པའི་ཆེད་ལས་ཀྱི་སྦྱོང་
བརྡར་ཐོབ་མེད། ཚན་རིག་པ་ཚོས་ཁ་ནང་གཏད་ཀྱི་དཔྱད་པ་འདི་གསར་བུ་པའི་ལག་
ཏུ་བཞག་སྟེ། བློ་ལ་ཐད་ཀར་ཞིབ་ལྟ་བྱེད་པའི་ལས་གཞི་དེ་སྤྱིར་བཏང་གི་མིའི་སེམས་
ཁམས་རིག་པའི་གནས་རིམ་དུ་ལྷག་པའི་ཁག་ཐེག་བྱས་འདུག ང་ཚོས་གནད་དོན་
འདིའི་ཐོག་ནས་ཡུལ་རྟོགས་ཚན་རིག་འདི་རང་བྱུང་ཚན་རིག་གཞན་དག་དང་བསྡུར་
ན། ཚོད་ལྟ་གཙོ་བོར་འཛིན་པའི་དངོས་ཁམས་རིག་པ་བ་ཚོར་དངོས་ཁམས་ཀྱི་ནུས་
རྩོལ་རྣམས་ལ་ཞིབ་ལྟ་བྱེད་པའི་ཆེད་ལས་ཀྱི་སྦྱོང་བརྡར་ཐོབ་ཅིང་། སྐྱེ་དངོས་རིག་པ་



4O
ཚན་རིག་གིས་ཕྱི་དོན་དུ་བསྒྱུར་བའི་སྒོམ་
སྨྲ་བ་ཚོར་སྐྱེ་དངོས་ཀྱི་བྱེད་ལས་རྣམས་ལ་ཞིབ་ལྟ་བྱེད་པའི་ཆེད་ལས་ཀྱི་སྦྱོང་བརྡར་
རེག་ཡོད། འོན་ཀྱང་། ཡུལ་རྟོགས་ཚན་རིག་པ་ཚོས་སེམས་ཀྱི་བྱེད་ལས་རྣམས་རྟོགས་
པའི་འགན་བླངས་ཡོད་ཀྱང་། ཁོང་ཚོར་རང་གི་འཚོལ་ཞིབ་ཀྱི་ཁྱབ་ཁོངས་སུ་ཡོད་པའི་
དངོས་ཡོད་གནས་ལུགས་ལ་ཞིབ་ལྟ་བྱེད་པའི་ཆེད་ལས་ཀྱི་སྦྱོང་བརྡར་དེ་ཚན་རིག་པ་
གཞན་དག་དང་གཅིག་མཚུངས་སུ་ཐོབ་མེད།
འདི་ལྟར་བརྗོད་པ་ཡང་ཡུལ་རྟོགས་ཚན་རིག་པ་ཚོས་སེམས་ཀྱི་སྐོར་ལ་ཅི་ཡང་
རྟོགས་མེད་པའི་དོན་མིན། དོན་ངོ་མར་སེམས་ཁམས་རིག་པ་སྨྲ་བ་དང་། དབང་རྩའི་
ཚན་རིག་པ་ཚོས་སེམས་ཀྱི་བྱེད་ལས་གང་མང་ཞིག་དང་། ༼དེ་ཚོ་ཁག་ཅིག་ཁ་ནང་
གཏད་ཀྱི་དཔྱད་པ་ལ་མི་འཇུག་པ་དེ་འདྲ་རེད།༽ དེ་དག་གི་ཀླད་པའི་གནས་སྟངས་ཀྱི་
ཐད་ལ་གོ་རྟོགས་མང་པོ་སྤེལ་ཡོད། ཁོང་ཚོའི་ཤེས་ཡོན་འདི་སེམས་ནད་ངོས་འཛིན་
པ་དང་བཅོས་པ་ལྟ་བུའི་ནང་དུ་བཀོལ་སྤྱོད་ཆེན་པོ་ཡིན། དབང་རྩའི་ཚན་རིག་པ་ཚོས་
ཀླད་པ་ལ་ཚད་འཇལ་མི་བྱེད་པར་དེ་དང་འབྲེལ་བའི་ཡུལ་ཅན་སེམས་ཀྱི་བྱེད་ལས་ཐོག་
ཏུ་སྒོམ་སྒྲུབ་པ་ལ་ཚད་འཇལ་བྱེད་པ་རེད། བྱེད་སྟངས་འདིས་སེམས་ཀྱི་དབང་རྩའི་རྟེན་
གཞིའི་སྐོར་ལ་གོ་རྟོགས་མང་པོ་ཞིག་བསྐྲུན་ཡོད་ནའང་། ཤེས་པའི་འབྱུང་ཁུངས་དང་།
དེའི་རང་བཞིན་ངོ་མ། ཡུལ་ཅན་སེམས་ཀྱི་བྱེད་ལས་གཞན་དག་གི་ཐད་ལ་གོ་རྟོགས་
ཕྲན་བུ་ཞིག་མ་གཏོགས་བསྐྲུན་མེད། །
འདས་པའི་དུས་རབས་འདིའི་ནང་དུ་དབང་རྩའི་ཚན་རིག་པ་ཚོས་སེམས་ཀྱི་
དངོས་ཡོད་གནས་ལུགས་ལ་ཐད་ཀར་ཞིབ་ལྟ་བྱེད་སྤྱད་ཀྱི་ཐབས་ཤེས་ཞིབ་ཚགས་
པོ་ཞིག་གསར་འཛུགས་བྱེད་མ་ཐུབ་པས། ཁ་ནང་གཏད་ཀྱི་དཔྱད་པ་ནི་ཚན་རིག་གི་
འཚོལ་ཞིབ་ཀྱི་བྱེད་ཐབས་སུ་བཀོལ་ན་མི་འགྲིག་པའི་སྡོམ་ཚིག་བཞག ལྟ་ཚུལ་འདི་ནི་
ད་དུང་ཡང་སེམས་ཁམས་རིག་པ་སྨྲ་བ་དང་། དབང་རྩའི་ཚན་རིག་པ་ཚོས་རྒྱ་ཁྱབ་ཏུ་
བཟུང་ཡོད་ཅིང་། འདིའི་དབང་གིས་སེམས་ཀྱི་འཚོལ་ཞིབ་ནི་སྤྱོད་པ་དང་ཀླད་པའི་བྱ་
འགུལ་ལ་བརྟེན་ཡོད། འོན་ཀྱང་། ལྟ་ཚུལ་འདིས་ཁ་ནང་གཏད་ཀྱི་དཔྱད་པའི་རིན་ཐང་དམའ་
རུ་གཏོང་བ་དང་། སེམས་ཀྱི་བྱེད་ལས་ནི་ཀླད་པའི་ནུས་རྩོལ་ལ་ཡུལ་ཅན་གྱི་ངོས་ནས་བལྟས་
པ་ཙམ་ཡིན་པའི་བདེན་འཛིན་ལ་ཤུགས་སུ་རྒྱབ་རྟེན་བྱེད། འདིའི་ཤུགས་བསྟན་ནི་ཀླད་པའི་



41
ཚན་རིག་གིས་ཕྱི་དོན་དུ་བསྒྱུར་བའི་སྒོམ།
ནུས་རྩོལ་རྣམས་ངོ་མ་ཡིན་ཞིང་སེམས་ཀྱི་བྱེད་ལས་རྣམས་འཁྲུལ་སྣང་ཡིན་པ་དེ་རེད།
ཡིན་ཡང་། དེང་སྐབས་སའི་གོ་ལའི་སྐྱེལ་འདྲེན་དང་། བརྡ་འཕྲིན་སྟབས་བདེ་རུ་
སོང་བས་སྔོན་མ་དང་མི་འདྲ་བར་ང་ཚོས་འཛམ་གླིང་གི་དཔལ་ཡོན་ཚང་མར་སྙོབ་ཐུབ།
རྒྱུ་མཚན་འདི་ལ་བརྟེན་ནས་སྒེར་དང་ཆེད་ལས་ཀྱི་ངོས་ནས་སྒོམ་སྒྲུབ་ཀྱི་སྲོལ་རྒྱུན་
རྣམས་ལ་དང་བ་བྱེད་བཞིན་པའི་དབང་རྩའི་ཚན་རིག་པ་ཇེ་མང་དུ་འགྲོ་བཞིན་པ་རེད།
དེའི་ཕྱིར་དུས་རབས་མང་པོ་ཞིག་ལ་ཚན་རིག་གིས་སྒོམ་ངོས་ལེན་མ་བྱས་པ་འདི་ནི་
མི་འགྱངས་པར་འདས་པའི་བྱ་བ་ཞིག་ཏུ་འགྱུར་ངེས།།



ལེའུ་བཞི་པ།
ཚན་རིག་གི ས་སྒོམ་ལ་ཞིབ་འཇུག
༄༅། །ཀླད་པའི་བྱ་འགུལ་དང་རིགས་རྫས་ལྟ་བུའི་དངོས་ཁམས་ཀྱི་ཤུགས་རྐྱེན་ཁག་
གིས་ང་ཚོའི་སྤྱོད་པ་དང་། སེམས་ཀྱི་ངང་ཚུལ་ཐག་གཅོད་བྱས་ཡོད་དམ། ཡང་ན་ང་
ཚོས་སྒོམ་དང་འབད་བརྩོན་གཞན་སོགས་བརྒྱུད་ནས་རང་ཉིད་ཀྱི་བདེ་ཐང་གི་འདུ་ཤེས་
དེ་ཡར་རྒྱས་སུ་གཏོང་ཐུབ་བམ། དྲི་བ་འདི་ནི་ཚན་རིག་གིས་སྒོམ་ལ་ཞིབ་འཇུག་བྱེད་
པའི་ལས་གཞིའི་རྨང་གཞི་རུ་ཡོད། ང་ཚོས་དྲན་གསལ་ལྟར་ཇེམ་སི་ཡི་རང་སྲོག་འདོར་
ལ་ཉེ་བའི་སྐྱོ་ཞུམ་གཏིང་རིང་མོ་ཞིག་གི་ནང་དུ་ལྷུང་བའི་རྒྱུ་རྐྱེན་ནི། ཕྱོགས་གཅིག་
ནས་དུས་རབས་བཅུ་དགུ་པའི་དཀྱིལ་མའི་སྐབས་སུ་དར་ཁྱབ་ཆེ་བའི་ལྟ་ཚུལ་ཞིག་
སྟེ། འགྲོ་བ་མི་ནི་རང་གི་ཕུང་པོའི་སྟེང་གི་སྐྱེ་དངོས་རྫས་འགྱུར་གྱིས་དབང་བསྒྱུར་བའི་
ཨ་ལད་པད་ཀོ་ཙམ་ཡིན་པའི་ཡིད་ཆེས་འདི་ཡིན། ཁོང་གིས་ཆ་བགོ་རིང་ལུགས་ཀྱི་
བདེན་འཛིན་འདི་ལ་ཐག་གཅོད་རང་བཞིན་གྱི་ཚན་རིག་གི་བདེན་དཔང་ཞིག་མེད་པ་
ངོས་ཟིན་ནས་རང་ཉིད་ཐབས་ཟད་ཀྱི་གནས་སྟངས་ལས་བསྒྲལ་བ་རེད། འདས་པའི་ལོ་
ངོ་འགའི་ཞིབ་འཇུག་གིས་འགྲོ་བ་མིའི་རང་བཞིན་ནི་འཕྲུལ་མི་ལྟ་བུ་ཡིན་པའི་ལྟ་ཚུལ་
འདི་སྔར་ལས་ཀྱང་ལྷག་པའི་དོགས་གནས་སུ་བསྐྱལ་ཡོད།
དེང་སྐབས་དབང་རྩའི་ཚན་རིག་གི་འཚོལ་ཞིབ་ཀྱི་ཁྱབ་ཁོངས་ཆེས་ངོ་མཚར་
བ་ཞིག་ནི་དབང་རྩའི་མཉེན་ཆ་སྟེ། ཀླད་པའི་ནང་གི་དབང་རྩའི་ཕྲ་ཕུང་ཚོར་མྱོང་བ་
ལ་བལྟོས་ནས་འགྱུར་བ་འགྲོ་བའི་ནུས་པ་ལྡན་པ་འདི་རེད། ང་ཚོས་ཉིན་རེའི་འཚོ་བའི་



44
ཚན་རིག་གིས་སྒོམ་ལ་ཞིབ་འཇུག།
ནང་རང་ཉིད་ཀྱི་སྤྱོད་པ་དང་། བསམ་བློ། འདུ་ཤེས་སོགས་ལ་བཅོས་བསྒྱུར་བྱས་ནས་
རང་གི་ཀླད་པ་ལ་འགྱུར་བ་གཏོང་ཆོག་པ་ནི་གསར་རྙེད་འདིའི་ཤུགས་བསྟན་ཞིག་ཡིན།
ཀླད་པ་ནི་ཕྱིའི་ཁོར་ཡུག་གི་དགོས་མཁོ་གཅིག་པུ་མ་ཡིན་པར་ཤེས་པའི་རྣམ་པ་ཁག་ཐེ་
བའི་ནང་ཡིད་ཀྱིས་བསྐྱེད་པའི་བློའི་ངང་ཚུལ་རྣམས་ལའང་བསྟུན་ཏེ། གྲུབ་བཀོད་ཀྱི་ཐད་
ནས་འགྱུར་བ་འགྲོ་བའི་དབང་པོ་ཞིག་ཡིན་པ་ཞིབ་འཇུག་གིས་སྟོན་གྱི་ཡོད། ཧར་ཝ་ཌི་
གསོ་རིག་སློབ་གྲྭར་དབང་རྩའི་ཚན་རིག་པ་ཚོས་གསར་གཏོད་རང་བཞིན་གྱི་ཚོད་ལྟ་
ཞིག་གི་ནང་དུ། གཟའ་འཁོར་གཅིག་གི་རིང་ལ་ཉིན་རྟག་ཏུ་དྭང་བླངས་མི་སྣ་ཁག་ཅིག་
ལ་རྣོ་སྦྲེང་འཁྲོལ་དུ་བཅུག་པ་རེད། འདི་དང་དུས་མཉམ་དུ་མི་ཚོགས་ཁག་གཞན་ཞིག་
གིས་རང་གི་འཆར་སྣང་དུ་རྣོ་སྦྲེང་དཀྲོལ་བ་དང་། དེ་ཡང་ཁོང་ཚོས་མཛུབ་མོས་རྣོ་སྦྲེང་
དཀྲོལ་ནས་རོལ་དབྱངས་གཏོང་བ་ཡིད་ལ་འཆར་དུ་བཅུག་པ་ཙམ་ཡིན། གཟའ་འཁོར་
དེའི་མཇུག་ཏུ་དོན་དངོས་སུ་རྣོ་སྦྲེང་འཁྲོལ་མཁན་ཚོའི་ཀླད་པའི་ནང་གི་འགུལ་བྱེད་
ཀླད་ཤུན་ motor cortex ༼མཛུབ་མོའི་འགུལ་སྐྱོད་སོགས་ལ་སྟངས་འཛིན་བྱེད་པའི་
ཀླད་པའི་ཆ་ཤས།༽ ཆེ་རུ་སོང་འདུག འདི་ནི་ཐོག་མ་ནས་རེ་སྒུག་བྱས་པའི་འབྲས་བུ་
ཞིག་རེད། ཡིན་ཡང་། འགྱུར་ལྡོག་འདི་ནི་རྟོག་འཆར་དུ་རྣོ་སྦྲེང་འཁྲོལ་མཁན་ཚོའི་ཀླད་
པའི་ནང་དུའང་གཅིག་མཚུངས་སུ་བྱུང་ཡོད། རྣོ་སྦྲེང་འཁྲོལ་གྱི་ཡོད་བསམ་པའི་འདུ་
ཤེས་ཙམ་གྱིས་ཁོང་ཚོའི་ཀླད་པའི་ནང་དུ་ཚད་འཇལ་ཐུབ་པའི་དངོས་ཁམས་ཀྱི་འགྱུར་
བ་བྱུང་བ་རེད། ཞིབ་འཇུག་གི་ཚོད་ལྟ་འདིས“དེ་ནི་དོན་དངོས་མ་རེད། ཁྱེད་རང་གི་
སེམས་ནང་དུ་ཡོད་པ་ཙམ་རེད”ཅེས་པའི་གནའ་བོའི་སྐད་ཆ་འདི་ཁུངས་མེད་ཡིན་པའི་
ར་སྤྲོད་བྱས་འདུག
ཁེ་ལི་ཕོར་ནི་ཡའི་ལཱ་ཇོལ་ལ་ La Jolla རུ་ཡོད་པའི་སཱཁ་སྐྱེ་དངོས་རིག་པའི་
ཞིབ་འཇུག་ཁང་ Salk Institute for biological studies དུ་ཉམས་ཞིབ་པ་ཚོས་
མི་དར་མའི་ཀླད་པས་རང་གི་བཟོ་བཀོད་དང་། འབྲེལ་མཐུད་ལ་འགྱུར་བ་བཏང་ནས་
དེའི་ནུས་རྩོལ་ལ་བཅོས་བསྒྱུར་བྱེད་ཐུབ་པ་གསལ་སྟོན་བྱས། ཡུན་རིང་ཞིག་ལ་ཚན་
རིག་པ་ཚོས་འགྱུར་ལྡོག་གི་ནུས་པ་འདི་ནི་བྱིས་པའི་དུས་སྐབས་ནས་བརླགས་ཟིན་
པའི་ལྟ་ཚུལ་བཟུང་ཡོད། ཞིབ་འཇུག་འདིའི་བསྟན་བྱ་ནི་ང་ཚོས་རང་ཉིད་ཀྱི་ཁོར་ཡུག་



ཚད་ཅིག་གིས་སྒོམ་ལ་ཞིབ་འཇུག།
45
དང༌། འཚོ་བ་སྐྱེལ་སྟངས། དེ་བཞིན་བློའི་བྱ་འགུལ་གྱི་རིགས་སོགས་བདམས་ནས་ཚེ་
གང་བོར་ཀླད་པ་དང་། སེམས་ལ་རང་འགུལ་གྱིས་བཅོས་བསྒྱུར་བྱེད་ཐུབ་པ་འདི་རེད།
དབང་རྩའི་མཉེན་ཆ་འདི་འབྱུང་ཚུལ་ཞིག་ནི་དབང་རྩ་གསར་བྱུང་ངམ་ཀླད་པའི་ཕྲ་ཕུང་
གསར་པ་དང་། ལྷག་ཏུ་དབང་རྩའི་བར་མཚམས་གསར་པ་ལ་བརྟེན་ཡོད། མི་ཐང་པོ་
ཞིག་གི་ཀླད་པའི་ནང་དུ་དབང་རྩའི་ཕྲ་ཕུང་ཐེར་འབུམ་བརྒྱ་ཡས་མས་ཤིག་མཆིས་ཤིང་།
དབང་རྩའི་ཕྲ་ཕུང་རེ་རེར་བརྡ་སྐྱེལ་དང་བརྡ་ལེན་ axon and dendrite ཟེར་བའི་ཉག་
མ་ལྟ་བུའི་འབུར་ཐོན་རིང་པོ་གཉིས་རེ་ཡོད། འདི་ཚོས་གནས་ཚུལ་ནི་གློག་གི་འཕར་
རྒྱུའི་ལམ་ནས་བརྒྱུད་སྤྲོད་བྱེད་པ་དང་། བརྡ་ལེན་དབང་རྩས་བརྡ་རྟགས་ཚུར་དབང་
རྩའི་ཕྲ་ཕུང་གི་ནང་ལ་ལེན་ཞིང་། བརྡ་སྐྱེལ་དབང་རྩས་བརྡ་རྟགས་དབང་རྩའི་ཕྲ་ཕུང་
གཞན་ལ་བརྒྱུད་གཏོང་བྱེད། བརྡ་ལེན་དང་བརྡ་སྐྱེལ་དབང་རྩ་གཉིས་ཀྱི་ལམ་མདོ་ལ་
དབང་རྩའི་མཐུད་མཚམས་ཟེར། མཐུད་མཚམས་འདི་ནས་གནས་ཚུལ་སྐྱེལ་མཁན་ནི་
རྫས་འགྱུར་གྱི་ཕོ་ཉ་དབང་རྩའི་བརྡ་གཏོང་བ་ཞེས་པ་དེ་རེད། དབང་རྩའི་ཕྲ་ཕུང་གསར་
སྐྱེ་ཚོས་དབང་རྩའི་མཐུད་མཚམས་ཀྱི་འབྲེལ་ལམ་ཇེ་མང་དུ་གཏོང་བ་དང་། འདིས་ཀླད་
པའི་ཕྲ་ཕུང་གསར་པ་ཚོར་ལྟོས་ནའང་ང་ཚོའི་སེམས་ཀྱི་ནུས་རྩོལ་བྱེད་སྟངས་ཀྱི་ཐོག་
ལ་ཤུགས་རྐྱེན་ཆེན་པོ་ཞིག་ཐེབས་ཀྱི་ཡོད།
་ ང་ཚོས་དབང་རྩ་གསར་བྱུང་ལ་བརྟེན་ནས་བྱ་དངོས་གསར་ཐོན་ངོས་འཛིན་པའི་
འབྲེལ་མཐུད་གསར་པ་བསྐྲུན་ཐུབ། དེ་མིན་བྱ་དངོས་གསར་བྱུང་ཞིག་ཡིན་ཡང་གཏན་
འཇགས་ཀྱི་དབང་རྩའི་འབྲེལ་མཐུད་སྔ་མའི་རྐྱེན་གྱིས་ང་ཚོར་གསར་བྱུང་གི་རྣམ་པ་
ཞིག་ཏུ་སྣང་མི་ཐུབ། དབང་རྩའི་འབྲེལ་མཐུད་གསར་པ་བསྐྲུན་པའི་ནུས་པ་འདི་ནི་
སྤྱིར་ལོ་དང་བསྟུན་ནས་ཉམས་འགྲོ་ནའང་། གསར་པ་ཡིན་ལ་དང་བ་འདྲེན་ཞིང་དཀའ་
ཚེགས་ཆེ་བའི་བྱ་བ་བྱེད་པ། ཡང་ན་འདི་ཚོ་མྱོང་བའི་སྐལ་བ་ལྡན་པའི་ཁོར་ཡུག་ཕུན་
སུམ་ཚོགས་པ”ཞིག་གི་ནང་དུ་འཚོ་བ་བསྐྱལ་ཚེ་ནུས་པ་འདི་འཕེལ་རྒྱུ་རེད། ཁོར་ཡུག་
ཕུན་སུམ་ཚོགས་པ་འདིའི་ནང་དུ་ད་དུང་ང་ཚོའི་འཆར་སྣང་གི་འཇིག་རྟེན་དང་། བློ་དང་
འབྲེལ་བའི་བྱ་འགུལ་ཐམས་ཅད་ཀྱང་འཚུད་ཆོག དེའི་ཕྱིར་སྒོམ་ནི་ང་ཚོའི་ཀླད་པ་དང་བློའི་
ནུས་སྟོབས་སླར་གསོ་བྱེད་པའི་ཐབས་ལམ་ནུས་ཐོན་རང་བཞིན་ཞིག་ཏུ་བརྩི་འོས་པ་ཞིག་ཡིན།



46
ཚན་རིག་གིས་སྒོམ་ལ་ཞིབ་འཇུག།
རིགས་རྫས་དང༌། དབང་རྩའི་བརྡ་གཏོང་བ། ཀླད་པའི་མ་ལག་གི་ནུས་རྩོལ་བཅས་
ཀྱི་བྲན་གཡོག་ཡིན་པའི་ལྟ་ཚུལ་འདིར་དཀའ་ངལ་སྤྲད་ཡོད། རིག་རྫས་ལས་འདས་
པ་ epigenetics ནི་ཚན་རིག་པ་དེ་ཚོས་འཚོལ་ཞིབ་བྱེད་ཀྱིན་པའི་ཁྱབ་ཁོངས་
གསར་པ་ཞིག་ཡིན། འདི་ནི་རིགས་རྫས་སོ་སོའི་ཌིའི་ཨེན་ཨེ་ DNA ཡི་གོ་རིམ་ལ་
འཕོ་འགྱུར་མ་བྱུང་བར་རིགས་རྒྱུན་གྱི་སྡེ་ཁག་གི་ནང་དུ་བྱུང་བའི་བྱེད་ལས་ཀྱི་འགྱུར་
ལྡོག་ལ་བརྟག་དཔྱད་གཏོང་བའི་ཞིབ་འཇུག་ཅིག་རེད། རིགས་རྫས་ནི་ཧ་ཅང་གཡོ་
འགུལ་ཆེ་བ་དང་། ཅུང་ཙམ་གཡོ་འགུལ་ཆེ་བ། ཡང་ན་བག་ལ་ཉལ་བ་གསུམ་གང་རུང་
ཞིག་ཡིན་ཆོག རིགས་རྫས་ཀྱི་གཡོ་འགུལ་གྱི་ཚད་གཞི་ནི་རིགས་རྫས་རང་གི་རྫས་
འགྱུར་གྱི་ཁོར་ཡུག་གིས་ཐག་གཅོད་བྱས་ཡོད། ཕ་མའི་བྱམས་སྐྱོང་གཙོས་བྱ་བ་མང་
པོ་ཞིག་གིས་རྫས་འགྱུར་གྱི་ཁོར་ཡུག་དེར་ཤུགས་རྐྱེན་ཐེབས་ཐུབ། ཁོར་ཡུག་གི་རྒྱུ་
རྐྱེན་འདིས་ངོ་བཤུས་ཀྱི་རྒྱུ་རྐྱེན་ཟེར་བའི་སྤྲི་དཀར་གྱི་ཐོན་སྐྱེད་ལ་འབྱུང་རྐྱེན་བྱེད་
ཆོག ངོ་བཤུས་ཀྱི་རྒྱུ་རྐྱེན་འདིས་མིའི་སྐྱེ་ཕུང་ཡོངས་ལ་རིགས་རྫས་ཀྱིས་ཤུགས་རྐྱེན་
ཐེབས་སྟངས་དེ་ཐག་གཅོད་བྱེད་པ་རེད། རིགས་རྫས་ནི་དུམ་བུ་གཉིས་ལས་གྲུབ་པ་
དང་། གཅིག་གིས་སྤྱི་དཀར་བསྐྲུན་པ་དང་གཅིག་ཤོས་ནི་རིགས་རྫས་ཀྱི་བྱ་འགུལ་ལ་
སྟངས་འཛིན་བྱེད་པོའི་གནས་གཞི་ཞིག་ཡིན། ངོ་བཤུས་ཀྱི་རྒྱུ་རྐྱེན་གྱིས་ཕྱི་མ་དང་
ཕན་ཚུན་ཤུགས་རྐྱེན་ཐེབས་རེས་བྱེད་ཀྱི་ཡོད། མི་དང་དུད་འགྲོ་ལ་བརྟག་དཔྱད་བྱས་
པའི་ཞིབ་འཇུག་གིས་སེམས་ཁམས་ཀྱི་ཆ་སྙོམས་དང་འཕྲོད་བསྟེན་ལ་དགོས་ངེས་ཡིན་
པའི་ཀླད་པའི་རྫས་འགྱུར་གྱི་གནས་རིམ་འོས་འཚམས་ཤིག་བསྐྲུན་པར་བྱམས་སྐྱོང་
བྱེད་མཁན་དང་། སེམས་ངལ་ཕྲན་བུ་གཉིས་ནི་གལ་ཆེན་ཡིན་པ་བསྟན་ཡོད། ང་ཚོས་
རང་གི་མེས་པོ་ལས་རྒྱུད་འཛིན་བྱས་ཤིང་། ལོ་ངོ་ས་ཡ་མང་པོའི་རིང་ལ་རང་བྱུང་གི་
འདེམས་སྒྲུག་གིས་ཤུགས་རྐྱེན་ཐེབས་པའི་རིགས་རྫས་ཀྱིས་ང་ཚོའི་གཤིས་རྒྱུད་དང་
།
ནུས་པ་སོགས་གཏན་ཁེལ་བར་བྱེད་པ་ནི་བཟློག་ཐབས་མེད་པ་ཞིག་མིན། དེ་ལས་ལྡོག་
སྟེ། ང་ཚོའི་ཕྱི་ནང་གི་སྤྱོད་པས་རང་ཉིད་ཀྱི་རིགས་རྫས་རྣམས་ཧ་ཅང་གཡོ་འགུལ་ཆེ་



ཚན་རིག་གིས་སྒོམ་ལ་ཞིབ་འཇུག།
47
བ་དང་། ཅུང་ཙམ་གཡོ་འགུལ་ཆེ་བ། ཡང་ན་བག་ལ་ཉལ་བ་གང་ཞིག་གི་ངོ་བོར་འགྲོ་
མིན་ལ་ཤུགས་རྐྱེན་ཐེབས་ཆོག དཔེར་ན། བྱིས་པ་ཞིག་ལ་ཡིད་བྱེད་མ་འདང་བ་དང་།
ཡང་ན་སེམས་གནད་ལ་མི་འབབ་པའི་ན་ཚ་བསྐྱེད་པའི་རིགས་རྫས་ཀྱི་འཕེལ་ཕྱོགས་
ཡོད་ཀྱང་། ཡིད་བྱེད་ལ་སྦྱང་གོམས་བྱས་ཚེ་འབྲེལ་ཡོད་རིགས་རྫས་ཀྱི་བྱ་འགུལ་ཉུང་
དུ་གཏོང་བའམ་བཀག་འགོག་བྱེད་ཐུབ། །
སེམས་ངལ་གྱིས་དབང་རྩ་གསར་སྐྱེ་ཉམས་སུ་འཇུག་མོད། བྱ་འགུལ་གྱི་
རིགས་ཁག་ཅིག་གིས་དེ་གོང་འཕེལ་དུ་གཏོང་། འདི་ནི་སྒོམ་ལ་འོས་འགན་གལ་ཆེན་
ཡོད་ཆོག་པའི་ས་ཆ་ཞིག་རེད། ཉེ་ཆར་བར་དུ་ཚན་རིག་གིས་སྒོམ་ལ་ཞིབ་འཇུག་བྱས་
པ་ཕལ་ཆེ་བ་ནི”མཐའ་འཁོབ་ཀྱི་ཚན་རིག་ཡིན་པར་བསམས་ཡོད། འོན་ཀྱང་། ཞིབ་
འཇུག་གི་ཁྱབ་ཁོངས་འདིས་ ༡༩༦༠ ནང་མང་ཚོགས་ཀྱི་དོ་སྣང་འགུག་འགོ་བརྩམས་
པ་དང་། སྐབས་དེར་ཧར་ཝ་ཌ་གསོ་རིག་སློབ་གྲྭ་དང་། ཨར་ཟིན་དུ་ཡོད་པའི་ཁེ་ནི་ཕོར་
ནེ་ཡེའི་མཐོ་སློབ་གཉིས་ནས་ཡིན་པའི་སྨན་པ་ཚོས་གསར་རྙེད་བྱས་པ་ནི། ཕ་རོལ་
དུ་བརྒལ་བའི་སྒོམ་ཉམས་ལེན་བྱེད་པའི་མི་ཚོར་སེམས་འཚབ་དང་། སེམས་ངལ་ཇེ་
ཉུང་དུ་སོང་བ་འདི་རེད། སེམས་འཚབ་དང་སེམས་ངལ་ཇེ་ཉུང་དུ་ཕྱིན་པ་ནི་དབུགས་
འབྱིན་རྔུབ་ཀྱི་མགྱོགས་ཚད་དལ་དུ་སོང་བ་དང་། སྲོག་འཛིན་རླུང་གི་ཟད་གྲོན་ཉུང་དུ་
སོང་བ་གཉིས་ལ་འབྲེལ་བ་ཡོད། སྒོམ་འདི་ལྟ་བུའི་ནང་དུ་སྐར་མ་ཉི་ཤུ་དང་དེ་ལས་རིང་
བའི་དུས་ཡུན་ལ་རྣམ་པར་ཤེས་པའི་ངང་ཚུལ་རྒྱུན་ལྡན་པ་ལས་ཕ་རོལ་དུ་བརྒལ་བའི་
དམིགས་ཡུལ་བཟུང་ནས་ཡིད་ཀྱིས་བཟླ་བྱའི་གཟུངས་སྔགས་ཤིག་གི་སྟེང་ལ་དམིགས་
པ་གཏོད་དགོས། ཉམས་ཞིབ་པ་འདི་ཚོས་བྱ་འགུལ་གཉིས་ཏེ། ཞལ་འདོན་ནམ་ཚིག་གཅིག་
སྐྱོར་བའི་བཟླས་བརྗོད་དང་། གཅིག་རྗེས་གཉིས་མཐུད་དུ་འཆར་བའི་བསམ་བློ་ལ་བསམ་
བཞིན་དུ་རྩིས་མེད་བྱེད་པ་གཉིས་ལ་བརྟེན་ནས་ “ཞི་འཇགས་ཀྱི་ཡ་ལན་" Relaxation
response བྱུང་བར་བསམས་པ་རེད། ལོ་རབས་དུ་མའི་ཞིབ་འཇུག་འདི་ལྟ་བུའི་འབྲས་
བུ་རུ་སྒོམ་འདིའི་རིགས་ནི་དེང་སྐབས་ཚད་ལས་བརྒལ་བའི་དངངས་འཚབ་དང་། ཆ་མི་
སྙོམས་པའི་སྙིང་གི་འཕར་ཚད། གཏན་འཇགས་ཀྱི་ན་ཟུག གཉིད་མི་ཁུག་པ། སྐྲན་ནད་
དང་རེག་དུག་ནད་ Aids གཉིས་ཀྱི་ཞོར་ཐོན་ཤུགས་རྐྱེན་བཅས་ཀྱི་བཅོས་ཐབས་སུ་ངོ་



48
หit
ཚན་རིག་གིས་སྒོམ་ལ་ཞིབ་འཇུག།
སྤྲོད་བྱེད་ཀྱི་ཡོད།
སྒོམ་ནི་པགས་ནད་དང་། ཚད་བརྒལ་གྱི་དངངས་འཚབ། སྐྲན་ནད་བཅས་ཐེ་བའི་
དུས་ཡུན་རིང་བའི་ནད་རིགས་འདྲ་མིན་ཞིག་གི་སྲོལ་རྒྱུན་གསོ་རིག་གི་བཅོས་ཐབས་
ཀྱི་རོགས་ཟླ་ལྟ་བུའི་ངོས་འཛིན་རྒྱ་ཁྱབ་ཏུ་བྱེད་ཀྱིན་ཡོད། ཡེལ་ Yale གསོ་རིག་སློབ་
གྲྭར་ཉམས་ཞིབ་པ་ཚོས་རེག་དུག་ནད་རྐྱེན་གྱིས་འཆི་བཞིན་པའི་ནད་པ་ཚོའི་འཚོ་
བའི་སྤུས་ཀ་ཡར་རྒྱས་སུ་གཏོང་བར་སྒོམ་ལ་ཕན་འབྲས་ཅི་ཞིག་ཡོད་མེད་ཉེ་སྔོན་ཞིབ་
འཇུག་བྱས། ཁོང་ཚོས་འཆི་རྐྱེན་གྱི་ནད་རིགས་ཡོད་པའི་ནད་པ་ཚོའི་གནས་སྟངས་ལ་
མཚོན་ནའང་། ཉིན་རེའི་འཚོ་བའི་སྤུས་ཀ་ནི་མི་ཞིག་གི་འཆི་ཁའི་ཞི་བདེ་བཞིན་གཅིག་
མཚུངས་སུ་གལ་ཆེན་ཡིན་པའི་ངོས་འཛིན་བྱས་པ་རེད། སཱན་ཕ་རན་སི་སེ་ཁོ་ཡོད་
པའི་ཁ་ལེ་ཕོར་ནེ་ཡའི་ཞི་བདེ་གསོ་རིག་ཁང་དུ་འཆི་བཞིན་པའི་ནད་པ་ཚོར་ཛན་གྱི་
བྱམས་སྐྱོང་ལས་གཞི་ཟེར་བ་ཞིག་གསར་འཛུགས་བྱས་ཏེ། འཆི་བཞིན་པའི་ནད་པ་དང་
ལྷན་དུ་སྡོད་པ་དེས་དྭང་བླངས་ལྟ་རྟོག་བྱེད་མིའི་བདེ་ཐང་ལ་ཤུགས་རྐྱེན་ཅི་ཞིག་ཐེབས་
པ་དང་། དེ་བཞིན་ཆོས་ཀྱི་ཉམས་ལེན་ནི་འཆི་བའི་འཇིགས་སྣང་ཡང་དུ་གཏོང་བ་ལ་
ཕན་ནུས་ཅི་ཞིག་ཡོད་པ་ཤེས་རྟོགས་བྱེད་པར་འབད་པ་བྱས། ལས་གཞི་འདིའི་ནང་དུ་
དྭང་བླངས་ཀྱི་བྱམས་སྐྱོང་བྱེད་མཁན་གསར་པ་ཚོར་སྙིང་རྗེ་དང་། བཏང་སྙོམས། དྲན་
པ། ནད་གཡོག་ལྟ་སྐྱོང་བཅས་གཙོ་བོར་བཟུང་བའི་སྦྱོང་བརྡར་ཆུ་ཚོད་བཞི་བཅུ་ཞེ་
བཞིའི་རིང་ལ་སྤྲད་ཅིང་། སྦྱོང་བརྡར་དེའི་ཕན་འབྲས་ནི་སྙིང་རྗེའི་འདུ་ཤེས་མཐོ་རུ་སོང་
བ་དང་། འཆི་བའི་འཇིགས་སྣང་ཉུང་དུ་སོང་བ་སོགས་རེད།
འདི་དང་འབྲེལ་ཡོད་ཀྱི་ཞིབ་འཇུག་ཅིག་གི་ནང་ཉམས་ཞིབ་པ་ཚོས་ཛན་ Zen
གྱི་བྱམས་སྐྱོང་ཁང་གཞན་ཞིག་ཏུ་ལྟ་སྐྱོང་བ་ཚོས་རྒྱུན་དུ་དྲན་པ་ཉམས་སུ་བླངས་པས་
ཕན་འབྲས་བྱུང་ཡོད་པར་ཁུངས་སྐྱེལ་བྱས་ཡོད། སྐབས་འདིའི་བརྗོད་གཞིའི་རྒྱབ་
ལྗོངས་ཀྱི་ངོས་ནས་བཤད་ན། དྲན་པ་ཉམས་སུ་ལེན་པའི་སྒོམ་ནི་མིག་སྔའི་དངོས་ཡོད་
གནས་ལུགས་ལ་དམིགས་པ་གཏད་ནས་གསལ་པོར་འཛིན་པ་དང་། དངོས་ཡོད་གནས་
ལུགས་དེའི་ཕྱོགས་ལ་སྐྱེས་པའི་མྱོང་ཚོར་དང་རྟོག་པའི་ནང་རང་ཉིད་མི་ལྷུང་བར་དེ་
ངོས་འཛིན་དང་ཁས་ལེན་བྱེད་པའི་བློའི་ངང་ཚུལ་གྱི་གནས་སྟངས་ཤིག་ལ་གོ འཆི་



ཚན་རིག་གིས་སྒོམ་ལ་ཞིབ་འཇུག
49
བཞིན་པའི་ནད་པའི་ལྟ་སྐྱོང་བ་ཚོས་དྲན་པ་སྒོམ་པའི་ནང་དུ་བློ་རྩེ་རང་གི་དབུགས་ཀྱི་
རྒྱུ་བའི་ཐོག་ལ་གཏད་ནས་རྟོག་པ་དང་། མྱོང་ཚོར། རེག་ཚོར་སོགས་ཀྱི་འཕེལ་འགྲིབ་
ལ་ལྟ་ཞིང་། ཁོང་ཚོས་རང་ཉིད་རང་གི་བློའི་འདུས་དོན་ཏེ། རྟོག་པ་དང་། མྱོང་ཚོར། ནང་
སེམས་ཀྱི་ཅ་ཅོ་བཅས་ཀྱི་ཁྲོད་ནས་བརླགས་ཟིན་པ་རྟོགས་སྐབས། རང་གི་ཡིད་བྱེད་
སླར་ཡང་དབུགས་ཀྱི་རྒྱུ་བའི་སྟེང་དུ་དལ་བུར་གཏད་ནས་དྲན་པ་བརྟན་པོ་བཟོས་པ་
རེད། །
དུས་ཡུན་གང་འཚམས་ཕྱིན་རྗེས་ཞིབ་འཇུག་འདིའི་ནང་དུ་ཞུགས་མཁན་ཚོས་
རང་གི་ཡིད་བྱེད་སླར་ཡང་མིག་སྔའི་བྱུང་བའི་ཐོག་ལ་ལས་སླ་པོར་གཏོད་ཐུབ་པ་
བྱུང་། འཚོ་བ་དངོས་ཀྱི་ནང་དུ་སྒོམ་ལ་ཉམས་ལེན་བྱེད་བཞིན་ཁོང་ཚོས་ཉིན་གང་བོར་
རང་གིས་ཅི་ཞིག་བྱས་པ་དང་རྒྱུ་མཚན་ཅིའི་ཕྱིར་ཡིན་པ་སོགས་ལ་དམིགས་པ་གཏད།
ཁོང་ཚོས་རང་གི་དྲན་པ་ནི་འདས་པ་དང་། ད་ལྟ་བ། མ་འོངས་པ་གང་རུང་ལ་མི་ཕྱོགས་
པར་མིག་སྔར་འབྱུང་བཞིན་པའི་བྱུང་བའི་ནང་དུ་གནས་པ་ཉམས་སུ་མྱངས་ཡོད། ཁོང་
ཚོས་བློ་ལ་སྦྱོང་བརྡར་བྱེད་པའི་ཐབས་ལམ་ཞིག་ཏུ་རང་གི་དྲན་པ་དེ་ཉིན་རེའི་ཞབས་
ཞུའི་བྱ་འགུལ་ཐོག་ཏུ་བཀོལ་བ་རེད། ཁ་ཟས་གཡོ་བ་དང་། གྱོན་ཆས་འཁྲུད་པ། ཁ་ཟས་
ལྡུད་པ། ནད་པ་དང་ལྷན་དུ་སྡོད་པ་དང་། ནད་པ་ཚོས་ཅི་བཤད་ལ་ཉན་པ་བཅས་ནི་ཉིན་
རེའི་བྱ་འགུལ་ཡིན། ཁོང་ཚོས་ཉམས་ལེན་འདི་ལ་བརྟེན་ནས་མྱོང་བའི་ཁེ་ཕན་ནི། ནད་
པ་དང་ཁོང་ཚོའི་བར་གྱི་ཕན་ཚུན་འབྲལ་མི་ཕོད་པའི་འདུ་ཤེས་དང་། བྱ་འགུལ་གྱི་ནང་
དུ་འཇུག་བཞིན་པའི་སྐབས་ཀྱི་ཞི་བདེ། ཅི་ཞིག་འབྱུང་བར་སྙམ་པའི་འཇིགས་སྣང་དང་
སྟོང་སེམས་མེད་པ། མྱོང་ཚོར་གྱི་ནང་དུའང་གསལ་ཆ་ཆེ་བའི་དྲན་པའི་རྒྱུན་བསྲིང་
ཐུབ་པ་སོགས་རེད། །
མེ་སཱ་ཆུ་སེཊ་སི་གསོ་རིག་ལྟེ་གནས་ Universityof Massachusetts Medi-
cal Center ཀྱི་སེམས་ངལ་ཉུང་གཏོང་སྨན་དཔྱད་ཁང་གི་ཉམས་ཞིབ་པ་འཇོན་ ཀཱ་སྦེ་
ཊི་ ཛིན་ Jon Kabat-Zinn གྱིས་ ༡༩༧༠ ཡི་མགོ་སྟོད་ནས་འགོ་བརྩམས་ཏེ། དྲན་
པ་གཞི་རྟེན་གྱི་སེམས་ངལ་ཉུང་གཏོང་གི་ལས་གཞི་ཞིག་དར་སྤེལ་བཏང་། དེ་ནི་དེང་
སྐབས་འཛམ་གླིང་གི་ཡུལ་གྲུ་འདྲ་མིན་གྱི་སྨན་དཔྱད་ཁང་ཉིས་བརྒྱ་དང་ལྔ་བཅུ་ལྷག་གི་



5O
ཚན་རིག་གིས་སྒོམ་ལ་ཞིབ་འཇུག།
ནང་ལག་བསྟར་བྱེད་ཀྱི་ཡོད། ཕྱི་ལོ་ ༡༩༩༠ ལོར་ྋགོང་ས་ཏཱ་ལའི་བླ་མ་མཆོག་དང་
ལྷན་དུ་འཚོགས་ཤིང༌། འཕྲོད་བསྟེན་དང་། མྱོང་ཚོར། དྲན་པ་བཅས་བརྗོད་གཞིར་བཟུང་
བའི་ཚོགས་འདུའི་ཐོག འཇོན་གྱིས་སེམས་ངལ་གྱིས་སྤྱིར་བཏང་གི་ཆམ་པ་ནས་སྐྲན་
ནད་བར་གྱི་ཤེས་རྟོགས་བྱུང་བའི་ནད་རིགས་ཚང་མའི་ནད་རྟགས་ཚབས་ཆེན་དུ་གཏོང་
བར་གསལ་བརྗོད་བྱས་བྱུང་། རྒྱུ་མཚན་འདིའི་ཕྱིར་སྒོམ་གྱི་ཐོག་ནས་སེམས་ངལ་ཡང་
དུ་བཏང་ན། ང་ཚོའི་འབྱུང་ཁམས་དང་། སེམས་ཁམས་ཀྱི་བདེ་ཐང་ལ་ཤུགས་རྐྱེན་ཧ་
ལས་པའི་ཆེན་པོ་ཞིག་ཐེབས་ངེས། དཔེར་ན། ཀྲོ་རན་ཀྲོ་མཐོ་སློབ་ University of
Toronto ཏུ་ཉམས་ཞིབ་པ་ཚོས་སྒོམ་གྱིས་སེམས་ཁམས་འཁྲུག་པ་རྒྱུན་ལྡན་ཡིན་པའི་
ནད་པའི་སྐྱོ་ཞུམ་གྱི་བསྐྱར་ལོག་འགོག་ཐུབ་པར་བསྟན་ཅིང་། ཞིབ་འཇུག་གཞན་གྱིས་
ཀྱང་གོ་རྟོགས་འདི་ལ་རྒྱབ་རྟེན་བྱས་འདུག འཛམ་གླིང་གང་སར་ཞིབ་འཇུག་གི་མཐོ་
སློབ་ཆེ་ཁག་ཏུ་སྒོམ་གྱི་སྐོར་ལ་ཞིབ་འཇུག་མང་པོ་འཕེལ་བཞིན་པ་དེ་དག་གིས་སེམས་
ཁམས་དང་། འབྱུང་ཁམས་ཀྱི་རྙོག་དྲ་གང་མང་ཞིག་ལ་སྒོམ་གྱིས་ཕན་པ་གསལ་སྟོན་
བྱེད། ཞིབ་འཇུག་འདི་དག་གིས་ཉིན་གཅིག་གི་སྔ་ཕྱི་བར་གསུམ་དུ་ཐ་ན་སྒོམ་གྱི་ཉམས་
ལེན་ཐུང་ངུ་རེ་བྱས་ནའང་། ལུས་སེམས་གཉིས་ལ་འཕྲོད་བསྟེན་ཡོང་བ་དང་ངལ་གསོ་
ཐོབ་པ་ནི། ཉིན་གུང་གི་ངལ་གསོའི་གཉིད་ལས་ཀྱང་རྒྱ་ཆེ་བ་རྟོགས་ཡོད།
འཇོན་གྱིས་ཞིབ་འཇུག་འདི་ལྟ་བུ་ཞིག་གི་ནང་དུ་རེ་ཆར་ཌི་ ཌེ་ཝི་ཌ་སན་
Richard Davidson དང་མཉམ་འབྲེལ་བྱས་ཡོད། རེ་ཆར་ཌི་ཌ་ཝི་ཌ་སན་ནི་མེ་ཌི་
སན་ Madison དུ་ཡོད་པའི་ཝི་སི་ཁོན་སིན་མཐོ་སློབ་ University of Wisconsin
ཀྱི་ཀླད་པའི་བྱེད་ལས་གློག་པར་བརྟག་དཔྱད་ཁང་གི་འགན་འཛིན་ཡིན། ཁོང་གིས་ཐོག་
མར་ ༡༩༧༠ ནང་སྒོམ་དང་། ཀླད་པ། མྱོང་ཚོར་བཅས་ཀྱི་འབྲེལ་བ་ལ་ཞིབ་འཇུག་བྱས་
ཤིང་། ཉེ་ཆར་ཝི་སི་ཁཱན་སིན་སྐྱེ་དངོས་འཕྲུལ་ལས་ཚོང་གཉེར་ཁང་གི་ཆེད་དུ་འཇོན་
དང༌། རེ་ཆར་ཌི་གཉིས་ཀྱིས་སེམས་ངལ་གྱིས་མནར་བ་ཚད་མཐོ་པོའི་ལས་མི་ཁག་
ཅིག་ལ་དྲན་པ་ཉམས་སུ་ལེན་པའི་སྒོམ་གྱི་རིམ་པ་དང་པོའི་སྦྱོང་བརྡར་གཟའ་འཁོར་
བརྒྱད་ཀྱི་རིང་ལ་སྤྲད་དེ། ཕན་འབྲས་ཅི་ཞིག་བྱུང་ཡོད་མེད་བརྟག་དཔྱད་བྱས་པ་རེད།
ཐོག་མའི་ཞིབ་འཇུག་གི་འབྲས་བུས་ངལ་གསོ་བ་དང་། མྱོང་ཚོར་གྱི་དཀའ་ཚེགས་



ཚན་རིག་གིས་སྒོམ་ལ་ཞིབ་འཇུག།
51
འཕྲད་པའི་སྐབས་སུ་སྒོམ་གྱི་སྦྱོང་བརྡར་འདི་ཐོབ་པའི་མི་ཚོའི་ཀླད་པའི་མདུན་ངོས་
གཡོན་ཕྱོགས་ཀྱི་ནང་དུ་བྱ་འགུལ་ཇེ་མང་དུ་འགྲོ་བ་བསྟན་འདུག བྱ་འགུལ་ཇེ་མང་དུ་
སོང་བའི་ཀླད་པའི་ཆ་ཤས་འདི་དགེ་མཚན་ཆེ་བའི་མྱོང་ཚོར་དང་། སེམས་ངལ་ཉུང་དུ་
སོང་བ། དེ་བཞིན་ལུས་ཕུང་གི་ནད་འགོག་མ་ལག་གི་འཕེལ་རྒྱས་སོགས་ལ་འབྲེལ་བ་
ཡོད། །
དེ་ནས་བཟུང་རེ་ཆར་ཌི་དང་། ཁོང་གི་ལས་རོགས་ཚོས་ཆུ་ཚོད་སྟོང་ཕྲག་དྲུག་
ཅུ་ལ་སྒོམ་སྒྲུབ་བྱས་མྱོང་བའི་བོད་བརྒྱུད་ནང་བསྟན་གྱི་སྒོམ་པ་བ་ཚོར་ཞིབ་འཇུག་
བྱས། ཉམས་ཞིབ་པ་ཚོས་གྲྭ་པ་དེ་ཚོ་ཀླད་པའི་གློག་འགུལ་པར་ཆས་ཀྱི་བརྡ་ལེན་ཚོར་
དབང་ལ་བཏགས་ནས་ཞིབ་ལྟ་བྱེད་སྐབས། ཀླད་པ་ཧྲིལ་པོས་བསྐྲུན་པའི་ཟེར་བྷ་མའི་
gamma འོད་རླབས་མངོན་གསལ་དོད་པོས་མང་ཞིང་། ཀླད་པའི་མདུན་ངོས་གཡོན་
ཕྱོགས་ཀྱི་ཀླད་རྒྱའི་ནང་དུ་དབང་རྩའི་བྱ་འགུལ་ཚད་མཐོ་པོ་ཞིག་ཡོད་པ་རེད། ཀླད་
པའི་ཆ་ཤས་འདི་ནི་མི་ཚོས་གསལ་བརྗོད་བྱས་པའི་བདེ་སྐྱིད་ཀྱི་ཚོར་བ་དང་འབྲེལ་བ་
དམ་པོ་ཡོད་པ་ཞིག་ཡིན། འགྲོ་བ་མིའི་མྱོང་བ་ལ་སྦྱར་ན་ཞིབ་འཇུག་གི་འབྲས་བུ་འདི་
ཚོར་འགྲེལ་བཤད་ཇི་ལྟར་བྱེད་དགོས་མིན་ནི་ཕྱོགས་ཡོངས་ནས་གསལ་པོ་ཆགས་
མེད་ཀྱང་། ནང་སེམས་ཀྱི་སྦྱོང་བརྡར་འདིའི་རིགས་ཀྱིས་ཀླད་པའི་ནང་དུ་གཅིག་སྒྲིལ་
རང་བཞིན་གྱི་ནུས་རྩོལ་ལྷུ་སྒྲིག་ལ་འབྱུང་རྐྱེན་བྱེད་པར་མ་ཟད། རྒྱུན་རིང་མིན་གཉིས་
ཀའི་དབང་རྩའི་འཕོ་འགྱུར་ལའང་སློང་རྐྱེན་བྱེད་པ་ཞིབ་འཇུག་གི་འབྲས་བུ་འདི་ཚོས་
གསལ་པོར་མཚོན་ཡོད། །
མེ་ས་ཆུ་སེཊ་སི་སྤྱི་ཁྱབ་སྨན་ཁང་དུ་ཧར་ཝ་ཌ་མཐོ་སློབ་ཀྱི་ཉམས་ཞིབ་པ་ཚོས་
བགྱིས་པའི་ཞིབ་འཇུག་གཞན་ཞིག་གིས་ཡུན་རིང་ལ་སྒོམ་སྒྲུབ་བྱས་ན། ཀླད་པའི་ཕྱི་
ཤུན་ཏེ་ཀླད་རྒྱའི་ཐུག་ཚད་ཆེ་རུ་འགྲོ་བ་བསྟན་ཅིང་། ཁོང་ཚོས་ཁབ་ལེན་ལྡོག་སྒྲའི་
གློག་པར་གྱི་ཚད་འཇལ་བརྒྱུད་ནས་གསར་རྙེད་བྱས་པ་ནི། བློའི་བྱེད་ལས་དང་ངང་
ཚུལ་གྱི་སྟེང་ལ་དམིགས་པ་གཏོད་དགོས་པའི་སྒོམ་གྱིས་ཤེས་བཞིན་དང་། ཡིད་བྱེད།
དབང་ཤེས་ཀྱི་ནུས་རྩོལ་སོགས་དང་འབྲེལ་བའི་ཀླད་པའི་ཆ་ཤས་རྣམས་མཐུག་ཏུ་འགྲོ་
བར་རྐྱེན་བྱེད་པ་འདི་ཡིན། ཐ་ན་ཉིན་རེར་སྐར་མ་བཞི་བཅུའི་རིང་ལ་སྒོམ་བརྒྱབས་



59
ཚན་རིག་གིས་སྒོམ་ལ་ཞིབ་འཇུག།
ནའང་། དབང་ཤེས་ཀྱི་ནུས་རྩོལ་དང་ཡིད་བྱེད་ལ་འབྲེལ་ཡོད་ཀྱི་ཀླད་པའི་སྤྱི་བོའི་ཀླད་
རྒྱའི་ཆ་ཤས་མཐུག་ཏུ་ཕྱིན་ཡོད་པར་སྣང་། ཞིབ་འཇུག་གི་ནང་དུ་ཞུགས་མཁན་ཅུང་
རྒན་པ་ཚོའི་ཁྲོད་དུ་ཀླད་པའི་མདུན་ངོས་ཀྱི་ཀླད་རྒྱའི་མཐུག་ཚད་ལ་ཁྱད་པར་ཆེན་པོ་
བྱུང་ཡོད་ལ། འདིས་བསྟན་དོན་ནི་སྒོམ་གྱིས་ཡིད་བྱེད་དང་དྲན་པ་ལོ་དང་བསྟུན་ནས་
ཉམས་བཞིན་པ་དེ་བཀག་འགོག་བྱེད་སྲིད་པ་འདི་རེད། །
ཨོ་རེ་གྷན་མཐོ་སློབ་ University of Oregon ཏུ་སེམས་ཁམས་རིག་པ་སྨྲ་
བ་ཚོས་ལོ་ན་ཕྲ་བའི་ཕྲུ་གུ་ཚོར་སྦྱོང་བརྡར་སྤྲད་ནས་ཁོང་ཚོའི་ཡིད་བྱེད་ཀྱི་བཀོད་
འདོམས་ཡར་རྒྱས་སུ་གཏོང་ཐབས་ལ་བརྟག་དཔྱད་བཏང་ཡོད། ཡིད་བྱེད་བཀོད་
འདོམས་ནི་ང་ཚོའི་སེམས་ཁམས་དང་སྤྱོད་པའི་ཡ་ལན་ལ་རྙོག་དྲ་ཆེ་བའི་གནས་སྟངས་
ཤིག་གི་ནང་དུ་སྙོམས་སྒྲིག་བྱེད་པའི་ནུས་པ་ཞིག་རེད། རང་ཉིད་ལ་མྱོང་ཚོར་ཤུགས་
དྲག་ཆེན་པོ་ཞིག་སྐྱེ་སྐབས། ང་ཚོས་ཡིད་བྱེད་བཀོད་འདོམས་ཀྱི་རིག་སྟོབས་ལ་བརྟེན་
ནས་སྒུལ་ཤུགས་ཆེ་བའི་བསམ་བློ་དང་། དྲན་ཤེས་ཀྱི་དབང་དུ་མ་སོང་བར་མིག་སྔར་
ཅི་ཞིག་གལ་ཆེན་ཡིན་པ་དེའི་སྟེང་དུ་རྣམ་རིག་གཏོད་ཐུབ། ལོ་གཉིས་ནས་བདུན་བར་
དུ་ཡིད་བྱེད་ཀྱི་ཆ་འདི་ལ་ལྷག་ཏུ་དར་རྒྱས་ཆེན་པོ་འབྱུང་ཞིང་། སྤྱིར་འདི་ནི་དར་མའི་
དུས་སྐབས་བར་དུ་འཕེལ་རྒྱས་འགྲོ་བར་འདོད་ཀྱི་ཡོད། ཉེ་ཆར་གྱི་ཞིབ་འཇུག་ཅིག་གི་
ནང་ཡིད་བྱེད་བཀོད་འདོམས་ཀྱི་ནུས་པ་འདི་ཆེ་རུ་གཏོང་བར་བཀོད་སྒྲིག་བྱས་པའི་
སྦྱོང་བརྡར་ཞིག་ལོ་བཞི་ནས་བདུན་བར་གྱི་ཕྲུ་གུ་སྐོར་ཞིག་ལ་སྤྲད་པ་རེད། ཞིབ་འཇུག་
འདིས་ཕྲུ་གུ་ཚོའི་ཡིད་བྱེད་བཀོད་འདོམས་ཀྱི་ནུས་པ་དེ་སྦྱོང་བརྡར་སྤྲད་ནས་བསྐྱེད་
བསྲིང་བྱེད་ཐུབ་པ་ཐེངས་དང་པོར་བསྟན་ཡོད། གོ་རྟོགས་གསར་པ་འདི་ལ་བརྟེན་ནས་
ཡིད་བྱེད་དང་སྤྱོད་པ་གཞན་གྱི་དཀའ་ངལ་ལྡན་པའི་ཕྲུ་གུ་ཚོའི་བཅོས་ཐབས་རྣམས་
ལེགས་བསྒྱུར་བྱེད་ཆོག་ལ། ཉམས་ཞིབ་པ་ཚོས་ད་དུང་ཡིད་བྱེད་སྦྱོང་བརྡར་གྱི་འབྲས་
བུས་རིག་པ་ཉམས་ཚོད་ཀྱིས་ཚད་འཇལ་བའི་སྤྱིར་བཏང་གི་རིག་རྩལ་ལྟ་བུའང་ཡར་
རྒྱས་སུ་གཏོང་བའི་ཡིད་ཆེས་བྱེད། ཚིག་གཞན་ཞིག་གིས་བཤད་ན། རང་གི་ཡིད་བྱེད་ཀྱི་
རིག་རྩལ་ཡར་རྒྱས་སུ་བཏང་བས་རང་ཉིད་ཀྱི་རིག་པའི་ཚད་གཞི་ཡང་མཐོ་རུ་འགྲོ་བ་འདི་རེད།
པེན་སཱིལ་ཝེ་ནི་ཡཱ་མཐོ་སློབ་ Univeristy of Pennsylvania ནས་ཡིན་པའི་



ཚན་རིག་གིས་སྒོམ་ལ་ཞིབ་འཇུག།
53
ཨ་མེ་ཤི་ ཇ་ Amishi Jha དང་། ཁོང་གི་ལས་རོགས་གཉིས་བཅས་ཀྱིས་ཡིད་བྱེད་
ཀྱི་སྟེང་དུ་སྒོམ་བརྒྱབས་པའི་ཕན་འབྲས་ཀྱི་སྐོར་ལ་ཞིབ་འཇུག་གལ་ཆེན་ཞིག་ཉེ་ཆར་
བྱས་པ་རེད། ཁོང་ཚོས་དྲན་པའི་སྦྱོང་བརྡར་རིགས་གཉིས་ཀྱི་ནང་དུ་ཞུགས་པའི་སྒོམ་
པ་བ་ཚོགས་ཁག་གཉིས་ཀའི་འབྲས་བུ་ཕན་ཚུན་ལ་བསྡུར་བ་དང་། ཚོགས་ཁག་དང་
པོའི་ནང་དུ་ཡོད་པའི་སྒོམ་པ་བ་རྣམས་གསར་བུ་ཡིན། ཁོང་ཚོ་ནི་གཟའ་འཁོར་བརྒྱད་
ཀྱི་རིང་ལ་དྲན་པ་གཞིར་བཞག་གི་སེམས་ངལ་ཉུང་གཏོང་གི་སྦྱོང་བརྡར་ནང་དུ་ཞུགས་
ཤིང་། སྦྱོང་བརྡར་འདིའི་ནང་དུ་ཁོང་ཚོས་ཉིན་གཅིག་ལ་སྐར་མ་སུམ་ཅུའི་རིང་རང་གི་
དབུགས་ཀྱི་རྒྱུ་བའི་ཐོག་ལ་དྲན་པ་གཏད་ནས་ཡིད་བྱེད་གཞན་ལ་གཡེངས་ཚེ་སླར་ཡང་
དམིགས་པའི་སྟེང་དུ་འཇོག་དགོས། ཚོགས་ཁག་གཉིས་པའི་ནང་ལ་བྱང་ཆ་ཆེ་བའི་
སྒོམ་པ་བ་ཡོད་པ་དང༌། ཁོང་ཚོས་ཟླ་བ་གཅིག་གི་རིང་མཚམས་ལ་བསྡད་དེ་ཉིན་རེར་
ཆུ་ཚོད་བཅུ་ནས་བཅུ་གཉིས་ལ་དྲན་པར་སྦྱོང་བརྡར་ཤུགས་ཆེན་བྱས། ཚོགས་ཁག་
གསུམ་པ་ནི་སྒོམ་བརྒྱབས་མ་མྱོང་མཁན་དང་སྦྱོང་བརྡར་ཐོབ་མ་མྱོང་མཁན་གྱིས་གྲུབ་
ཅིང་། སོ་སོའི་སྦྱོང་བརྡར་གྱི་མཇུག་ཏུ་ཚོགས་ཁག་གཉིས་པ་དང་གསུམ་པར་ལྟོས་ན་
ཚོགས་ཁག་དང་པོས་རང་གི་ཡིད་བྱེད་དེ་སྒོམ་གྱི་དམིགས་པའི་ཐོག་ལ་ཡག་པོ་བསྒྲིམ་
ཐུབ། འོན་ཀྱང་། ཚོགས་ཁག་དང་པོ་དང་གསུམ་པར་ལྟོས་ན་ཚོགས་ཁག་གཉིས་པས་
དྲན་པ་བརྟན་པོའི་ངང་ནས་རང་གི་ཁོར་ཡུག་ཚོར་ཤེས་ཀྱིས་འཛིན་ཐུབ་པ་བྱུང་ཡོད།
ཡིད་བྱེད་ལ་སྦྱོང་བརྡར་བྱེད་པ་ནི་དགེ་མཚན་ཆེ་བའི་སེམས་ཁམས་ཀྱི་འགྱུར་
ལྡོག་བསྐྲུན་པའི་རྒྱུ་རྐྱེན་གལ་ཆེན་ཞིག་ཡིན་ཡང་། འདོད་པ་དང་། བསམ་བློའི་འཁྱེར་
སོ། མྱོང་ཚོར་ལྟ་བུའི་བློ་ཡི་ངང་ཚུལ་གཞན་རྣམས་ལའང་བསམ་གཞིགས་བྱེད་དགོས།
ཕྱི་ལོ་ ༢༠༠༠ ལོའི་སྟོན་ཁར་༧གོང་ས་ཏཱ་ལའི་བླ་མ་མཆོག་ནས་ཡུལ་རྟོགས་སེམས་
ཁམས་རིག་པ་སྨྲ་བ་ཁག་ཅིག་ལ་ཐུག་འཕྲད་མཛད་དེ། ནང་ཆོས་དང་ཚན་རིག་གི་ལྟ་
ཚུལ་གྱི་ངོས་ནས་གནོད་འཚེ་ཆེ་བའི་མྱོང་ཚོར་གྱི་སྐོར་ལ་དཔྱད་བསྡུར་གནང་བ་རེད།
ཚོགས་འདུ་དེའི་ནང་ངེད་ལ་སྐད་སྒྱུར་ལས་རོགས་བྱེད་པའི་གོ་སྐབས་བྱུང་། རིག་
གཞུང་དང་ཤེས་ཡོན་གྱི་སྡེ་ཚན་འདྲ་མིན་བར་ལ་བགྲོ་གླེང་སྤྲོ་བ་འཕེལ་བ་བྱས་ནས་
ཉིན་འགའི་རྗེས་སུ་ྋགོང་ས་ཏཱ་ལའི་བླ་མ་མཆོག་གིས་བགྲོ་གླེང་འདི་ལྟ་བུ་ཕན་ཐོགས་



54
ཚན་རིག་གིས་སྒོམ་ལ་ཞིབ་འཇུག།
ཆེ་ཡང་། ང་ཚོས་ཕྱོགས་བསྡུས་ཀྱི་གོ་རྟོགས་དང་ཉམས་མྱོང་འཛམ་གླིང་གི་ནང་དུ་ཁ་
ཡོད་ལག་ཡོད་ཀྱི་ཁེ་ཕན་ཞིག་ལ་བསྒྱུར་རྒྱུ་ནི་ཆེས་གལ་ཆེན་ཞིག་རེད་ཅེས་གསུངས་
བྱུང་། ཚོགས་ཞུགས་པ་གཅིག་ནི་ པཱལ་ ཨེག་མན་ Paul Ekman ཡིན་ཞིང་། ཁོང་
ནི་སཱན་ལྷ་རན་སེས་ཁོ་ལ་ཡོད་པའི་ཁེ་ལི་ཕོར་ནེ་ཡའི་མཐོ་སློབ་ཀྱི་སེམས་ཁམས་རིག་
པའི་དགེ་རྒན་ཆེན་མོའི་མིང་གནས་ལས་ཡོལ་བ་ཞིག་ཡིན། ཁོང་གིས་དཀའ་ཚེགས་
ལ་གདོང་གཏད་དེ་མྱོང་ཚོར་གྱི་ཆ་སྙོམས་བསྐྱེད་བསྲིང་ཟེར་བའི་སྦྱོང་བརྡར་གྱི་འཕེལ་
རྒྱས་ལ་མདུན་བསུ་བྱས་པ་རེད། ཁོང་དང་ྋགོང་ས་ཏཱ་ལའི་བླ་མ་མཆོག་གཉིས་ཀས་
ཐོག་མ་ནས་ངའང་ཞིབ་འཇུག་གི་ལས་གཞི་འདིའི་ནང་དུ་ཞུགས་པའི་རེ་བ་བཏོན་བྱུང་།
པོལ་དང་ངེད་གཉིས་ཀྱིས་སེམས་ཁམས་རིག་པའི་ཐེ་བྱུས་དང་། ནང་བསྟན་གྱི་སྲོལ་
རྒྱུན་ལས་བྱུང་བའི་སྒོམ་སོགས་འདུས་ཡོད་པའི་གཟའ་འཁོར་བརྒྱད་རིང་གི་སྦྱོང་
བརྡར་གྱི་ལས་ཚན་ཞིག་བསྒྲིགས་པ་ཡིན། ཟུང་འབྲེལ་གྱི་སྦྱོང་བརྡར་འདི་ནི་སྙིང་རྗེ་
དང་། བྱམས་པ། གདུང་སེམས་མཉམ་བསྐྱེད་བཅས་ཀྱི་འཕེལ་རྒྱས་དང་། ཡིད་བྱེད་
བཀོད་འདོམས་དང་དྲན་པ་གཉིས་ཀའི་ནུས་པ་ཆེ་རུ་གཏོང་བའི་ཉམས་ལེན་སོགས་
ཀྱིས་གྲུབ། ང་ཚོས་ ༢༠༠༣ ལོར་ཐོག་མའི་ཚོད་ལྟའི་ཞིབ་འཇུག་ཅིག་བྱས་ཤིང་། དེ་
ནས་ཁ་ལེ་ཧྥོར་ཌེ་ཡེའི་མཐོ་སློབ་ཀྱི་སེམས་ཁམས་རིག་པ་སྨྲ་བ་མ་གྷ་རེ་ཏྲིའི་ Marga-
ret Kemeny ལམ་སྟོན་འོག་བཅོས་ཐབས་ཀྱི་ངོ་བོ་ནས་དེར་ཞིབ་འཇུག་ཚོད་ལྟ་ཐེངས་
གཉིས་ལ་བྱས། དེ་ཚོའི་ནང་དུ་ང་ཚོས་སྦྱོང་བརྡར་འདི་ནི་སློབ་གྲྭའི་དགེ་རྒན་ཁག་ལ་
སྤྲད་པ་དང་། ནང་དུ་ཞུགས་མཁན་ཚང་མས་ཉིན་གཅིག་ལ་སྐར་མ་ཉི་ཤུ་རྩ་ལྔ་རེར་སྒོམ་
བརྒྱབས་པ་མ་ཟད། ཁོང་ཚོས་ད་དུང་ཉིན་གཅིག་གི་རིང་ལ་དྲན་པ་ཡང་ཡང་བཀོལ་
སྤྱོད་བྱེད་སྟངས་ཀྱི་ཐོག་ལའང་སྦྱང་བ་བྱས་པ་རེད། དེ་ཡང་སྒོམ་གྱི་ཐུན་ཉིན་གཅིག་གི་
མགོ་མཇུག་བར་གསུམ་ལ་བཀྲམ་པ་སྟེ། དཔེར་ན། འགོག་གློག་གི་འགྲམ་དུ་སྡོད་སྐབས་
དང༌། གྲལ་ཞིག་གི་ནང་དུ་སྒུག་སྐབས། ཆ་འཕྲིན་ཀློག་བཞིན་པའི་བར་སོགས་ནས་དྲན་
པ་ཉམས་སུ་བླངས་ཡོད། །
མྱོང་ཚོར་གྱི་ཆ་སྙོམས་བསྐྱེད་བསྲིང་གི་སྦྱོང་བརྡར་ནང་དུ་ཞུགས་མཁན་ཚོར་
ཡོད་པའི་སྐྱོ་ཞུམ་དང་། གཏན་འཇགས་ཀྱི་སེམས་འཚབ། དགེ་མཚན་མེད་པའི་མྱོང་



55
ཚན་རིག་གིས་སྒོམ་ལ་ཞིབ་འཇུག།
ཚོར།༼ སུན་སྣང་དང་། བློ་ཕམ། འཁོན་སེམས་ལྟ་བུ།༽ བཙན་ཤེད་དབང་མེད་ཀྱི་
བསམ་པ་བཅས་ནི་ཚད་གཞི་ངེས་ཅན་ཞིག་ལ་ཉུང་དུ་སོང་འདུག འགའ་ཤས་ཤིག་ལ་
མཚོན་ན་འདི་ཚོ་ཉུང་དུ་སོང་བ་ནི་ཧ་ལས་པ་ཞིག་རེད། སྦྱོང་བརྡར་འདིའི་རྐྱེན་གྱིས་
བཟང་ཕྱོགས་ནས་དགེ་མཚན་ཆེ་བའི་མྱོང་ཚོར་༼ བཟོད་བསྲན། གདུང་སེམས་མཉམ་
བསྐྱེད། བྱམས་བརྩེ། སྙིང་རྗེ་ལྟ་བུ།༽དང༌། དྲན་པ། གཞན་སེམས། ངལ་དུབ་སངས་
པའི་གཉིད་སོགས་ཚད་གཞི་ངེས་ཅན་ཞིག་ལ་ཤུགས་ཇེ་ཆེར་ཕྱིན་ཅིང་། སྦྱོང་བརྡར་
ལས་བྱུང་བའི་སེམས་ཁམས་ཀྱི་ཁེ་ཕན་འདི་ཚོ་ཟླ་བ་ལྔའི་རྗེས་སུའང་ད་དུང་མ་ཉམས་
པར་གནས་འདུག
སྦྱོང་བརྡར་འདིར་བརྟེན་ནས་ཞུགས་མཁན་ཚོའི་དབང་རྩའི་མ་ལག་ལ་མྱོང་
ཚོར་གྱི་དཀའ་སྡུག་ནང་དུ་བཀོལ་སྤྱོད་ལས་བྱུང་བའི་གནོད་སྐྱོན་ཇེ་ཉུང་དུ་ཕྱིན་པར་
མ་ཟད། དཀའ་སྡུག་ཅིག་མཇུག་བསྒྲིལ་བ་དང་དབང་རྩའི་མ་ལག་རྣམས་མགྱོགས་པོར་
ཆ་མཉམ་པོ་ཆགས་ཐུབ། དེ་བཞིན་སྐུལ་རྒྱུའི་ཡ་ལན་ཡང་ཡག་ཏུ་སོང་འདུག རྒྱུན་དུ་
གཤེར་རྨེན་ཁོར་ཊི་བཱོལ་ cortisol ལ་སེམས་ངལ་གྱི་སྐུལ་རྒྱུ་གཙོ་བོ་ཟེར་ཞིང་། འདི་
ནི་མཁལ་མའི་སྟོད་ཀྱི་རྨེན་བུའི་ནང་དུ་སེམས་ངལ་ལ་ཡ་ལན་དུ་བྱུང་བའི་རྫས་སི་ཊི་རོ་
ཡེཌ་ steroid ཡི་སྐུལ་རྒྱུ་ཞིག་ཡིན་པ་དང་། སེམས་ངལ་གྱི་སྐབས་སུ་ལུས་ཁམས་
ཀྱི་ནུས་རྩོལ་རྣམས་རྒྱུན་ལྡན་དུ་གནས་པར་དགོས་ངེས་ཤིག་རེད། འོན་ཀྱང་། ཁྲག་
རྒྱུའི་ནང་དུ་གཤེར་རྨེན་མང་དྲགས་ན་བློའི་བྱེད་ལས་ལ་གནོད་པ་དང་། ཨོལ་སྒོའི་རྨེན་
བུའི་ནུས་རྩོལ་དྲག་གནོན་བྱེད་པ། ཁྲག་གི་མངར་རྫས་དོ་མི་མཉམ་པ། རུས་པ་དང་
ཤ་གནད་ཀྱི་ཚགས་ལྷོད་པ། ཁྲག་ཤེད་མཐོ་བ་སོགས་འབྱུང་། ཉེ་ཆར་རྙེད་པའི་བདེན་
དཔང་གིས་སྐྱོ་ཞུམ་དང་། ཟུངས་ཟད། སྐྲང་ཚའི་ནད་རིགས་སོགས་གཤེར་རྨེན་ཀོར་
ཊི་སོལ་ཉུང་དྲགས་པ་དང་འབྲེལ་བའི་ཐོག་ནས་འབྱུང་བར་བསྟན་འདུག མྱོང་ཚོར་གྱི་
ཆ་སྙོམས་བསྐྱེད་བསྲིང་གི་སྦྱོང་བརྡར་ལ་ཞུགས་མཁན་ཚོ་ཁོར་ཊི་སོལ་གྱི་བྱ་འགུལ་
ནང་ནས་སླར་གསོ་མགྱོགས་པོར་བྱེད་ཐུབ་པ་དང་། འདིས་ཁོང་ཚོའི་ཁོར་ཊི་སོལ་གྱི་
མ་ལག་གིས་མྱོང་ཚོར་གྱི་ཟིང་ཆ་ཆེ་བའི་གནས་སྟངས་ལ་སྐབས་བབ་དང་བསྟུན་ནས་
ཡ་ལན་བྱེད་ཐུབ་པ་མཚོན་ཡོད། མདོར་དྲིལ་ན། སྦྱོང་བརྡར་འདིས་སེམས་ཁམས་དང་།



ཚན་རིག་གིས་སྒོམ་ལ་ཞིབ་འཇུག།
རང་འགུལ་གྱི་དབང་རྩའི་ནུས་རྩོལ། སྐུལ་རྒྱུ་སོགས་ཀྱི་ཐད་ནས་མྱོང་ཚོར་གྱི་ཟང་ཟིང་
ལས་སླར་གསོ་བྱེད་པའི་སློབ་གྲྭའི་དགེ་རྒན་ཚོའི་ནུས་པ་ཆེ་རུ་བཏང་ཡོད། སེམས་
ངལ་ཆེ་བའི་ཁོང་ཚོའི་ཆེད་ལས་ཀྱི་ངོ་བོ་ལ་གཞིགས་ན་ཁོང་ཚོར་ཕན་ཐོགས་པའི་བློའི་
སྦྱོང་བརྡར་འདིས་དེང་རབས་ཀྱི་འཚོ་བའི་དཀའ་ངལ་ལ་གདོང་ལེན་བྱེད་བཞིན་པའི་མི་
གཞན་ཚང་མར་ཕན་ངེས་རེད། །
འགྲོ་བ་མིའི་སེམས་གཤིས་ཀྱི་ཁྱད་ཆོས་དང་བ་འདྲེན་པ་ཞིག་ནི་པོལ་ཡིས་
གཤིས་གྱོང་དུས་མཚམས་ refractoryperiod ཟེར་བ་འདི་རེད། མྱོང་ཚོར་དང་འབྲེལ་
བའི་མྱོང་བ་ཟང་ཟིང་གི་རྗེས་སུ་གཤིས་གྱོང་དུས་མཚམས་འདི་འབྱུང་གི་ཡོད། དུས་
ཡུན་འདི་མཇུག་མ་རྫོགས་བར་དུ་ “ང་ཚོས་མྱོང་བཞིན་པའི་ཚོར་བ་དང་མ་འཚམས་པ་
དང་། དེར་རྒྱབ་རྟེན་དང་རྒྱུན་འཁྱོངས་མི་བྱེད་པའི་གནས་ཚུལ་ང་ཚོའི་བསམ་བློའི་ནང་
དུ་ཚུར་བསྡུ་མི་ཐུབ།” འདིས་ “ང་ཚོས་རང་ཉིད་དང་འཇིག་རྟེན་མཐོང་སྟངས་ལ་ཤན་
ཤུགས་ཐེབས་ཀྱི་ཡོད།” དཔེར་ན། ལས་ཀ་བྱེད་ས་རུ་ལས་རོགས་ཤིག་ལ་ཁོང་ཁྲོ་ཟ་
བ་ཡིན་ན། གཤིས་གྱོང་དུས་མཚམས་མ་རྫོགས་བར་དུ་རང་གི་དམིགས་གཏད་ནི། རང་
གི་ད་ལྟའི་འཁོན་འཛིན་ལ་རྒྱབ་སྐྱོར་བྱེད་པའི་མི་དེའི་སྤྱོད་པ་དང་གཤིས་ཀའི་ཕྱོགས་
ལ་འཁོར་ཞིང་། རང་ཉིད་ཀྱི་བསམ་བློའི་ནང་དུ་ཁོང་གི་དགེ་བའི་སྤྱོད་པ་འཆར་ནའང་།
ཁྱེད་ཀྱིས་ངན་ཕྱོགས་ནས་དེ་ཚོར་ལྟ་ཚུལ་འཛིན་ངེས་པ་ཐག་ཆོད། གནས་སྐབས་ཤིག་
ལ་ཁྱེད་ཀྱིས་ཁོང་གི་བཟང་ཆ་གཅིག་ཀྱང་མཐོང་མི་ཐུབ།
གཤིས་གྱོང་དུས་མཚམས་ལ་གཞིགས་ནས་བཤད་ན། སྒོམ་ནི་ཁྱེད་ཀྱི“མྱོང་
ཚོར་གྱི་སྟངས་འཛིན་གླེགས་བུ”ལྟ་བུ་ཡིན་ཆོག ཁྱེད་ཀྱིས་གླེགས་བུའི་སྟེང་གི་ཚད་
འཇལ་ཆས་སོགས་ལ་རྟོག་དཔྱོད་བྱས་ནས་མྱོང་ཚོར་དྲག་པོ་འབྱུང་མིན་ལ་སྔོན་དཔག་
བྱེད་ཐུབ། དེའི་ཕྱིར་རང་སེམས་ཁོལ་ནས་ཕྱི་ལ་འཕྱུར་ཡང་ཁྱེད་རང་ཧོན་ཐོར་མི་
དགོས། མྱོང་ཚོར་གྱི་ཡ་ལན་འདིའི་རིགས་ཀྱི་དབང་རྩའི་རྟེན་གཞི་ནི་ཀླད་ཉིང་མ་ལག་
limbic system ཡིན། འདི་ནི་ཀླད་པའི་མདུན་ངོས་ཀྱི་ཀླད་ཤུན་དང་འབྲེལ་ཡོད། ཁོང་
ཁྲོ་དང་འཇིགས་སྣང་གིས་ང་ཚོར་སུན་གཙེར་བྱེད་དུས་སྒོམ་གྱིས་མདུན་ངོས་ཀྱི་ཀླད་
ཤུན་ལ་ཤུགས་རྐྱེན་ཐེབས་ནས་ང་ཚོའི་མྱོང་ཚོར་གྱི་ཆ་སྙོམས་སླར་གསོ་བྱེད་པར་



ཚན་རིག་གིས་སྒོམ་ལ་ཞིབ་འཇུག།
57
རམ་འདེགས་བྱེད་ཐུབ། ང་ཚོ་ཕལ་ཆེ་བར་མཚོན་ན། སློང་རྐྱེན་གྱི་བྱུང་བ་ཞིག་དང་།
ཁམ་ཙིག་ཀླད་ཞོའམ་ amygdala འཇིགས་སྣང་གི་ལྟེ་གནས་ཀྱི་ཡ་ལན་བར་ལ་སྐར་ཆ་
གཅིག་གི་བཞི་ཆ་གཅིག་མ་གཏོགས་འགོར་གྱི་མེད། སྐར་ཆ་གཅིག་གི་བཞི་ཆ་གཅིག་
གི་ནང་དུ་ང་ཚོའི་མྱོང་ཚོར་ལ་རང་གི་རྣམ་དཔྱོད་ཟིལ་གྱིས་གནོན་པའི་དུས་ཚོད་ཡོད་
པ་དང་། རྒྱུན་དུ་ཟིལ་གྱིས་གནོན་གྱི་ཡོད། སྒོམ་གྱིས་ཡ་ལན་འདི་ལྟ་བུའི་ཕྱོགས་ལ་ང་
ཚོའི་ཚོར་ཤེས་ཇེ་རྣོ་རུ་གཏོང་ཞིང་། དེ་བཞིན་སྒོམ་གྱིས་ང་ཚོར་“མེ་ལྕེའི་སྔོན་ལ་མེ་
སྟག་“ངོས་འཛིན་དུ་བཅུག་ནས་རྒྱུ་རྐྱེན་མུ་འབྲེལ་གྱི་བྱུང་རིམ་འདི་རྒྱུན་གཅོད་པའི་
གོ་སྐབས་མཁོ་སྤྲོད་བྱེད། ང་ཚོས་འདི་ལྟར་མྱོང་ཚོར་གང་ཞིག་ལག་ལེན་ལ་འདེབས་
དགོས་པ་དང་། མྱོང་ཚོར་གང་ཞིག་བཀག་འགོག་བྱེད་དགོས་མིན་གྱི་སྐོར་ལ་གནས་
ཚུལ་ཁུངས་ལྡན་གཞིར་བཞག་གིས་ཐག་གཅོད་བྱེད་ཆོག
སྒོམ་ལ་སྦྱོང་བརྡར་བྱེད་པ་ནི་ད་དུང་ཡ་རབས་ཀྱི་ཡོན་ཏན་ཁག་ཐེ་བའི་འགྲོ་བ་
མིའི་དགེ་བ་གཞན་མང་པོ་ཞིག་འཕེལ་རྒྱས་སུ་གཏོང་བ་ལའང་ཕན་ཐོགས་ལྡན་པ་ཞིག་
རེད། ཕྱི་ལོ་ ༢༠༠༠ ལོར་ྋགོས་ས་ཏཱ་ལའི་བླ་མ་མཆོག་དང་ལྷན་དུ་འཚོགས་པའི་
ཚོགས་འདུའི་སྐབས། པཱལ་གཅིག་པུ་ལ་སྐར་མ་འགའི་རིང་ཁོང་དང་ལྷན་དུ་གླེང་སློང་
བྱེད་པའི་གོ་སྐབས་བྱུང་བ་དང་། པཱལ་གྱིས་གོ་སྐབས་འདི་བསྐྱར་དྲན་བྱས་པ་ནི། “ང་
ཚོས་ཁ་བརྡ་བྱེད་སྐབས་ཁོང་གིས་ངའི་ལག་པར་འཇུས་ཤིང་། ཚིག་གིས་འགྲེལ་བརྗོད་
བྱེད་མི་ཐུབ་པའི་ལུས་ཕུང་གི་རེག་ཚོར་ཁྱད་པར་བ་ཞིག་དང་། དགེ་བའི་ཚོར་འདུ་ཞིག་
གིས་ང་ཡོངས་སུ་ཟིན་སོང་།” ཁོང་གིས་དར་མའི་དུས་ཚོད་མང་ཆེ་བར་ཁོང་ཁྲོ་དང་
ཞེ་སྡང་ལ་འཐབ་རྩོད་བྱས་ཏེ་བསྐྱལ་ཡོད་ཀྱང་། དེང་སྐབས་ཁོང་གིས་ཉིན་རེའི་ནང་རེ་
བ་དང་དགའ་སྤྲོས་ཁེངས་པའི་ཚོར་བ་ནི་ཅི་འདྲ་ཞིག་ཡིན་མིན་གཞི་ནས་རྟོགས་བྱུང་
ཟེར། ཉེ་ཆར་ཁོང་གིས་རང་ལོ་བདུན་ཅུ་དོན་གཉིས་ཀྱི་ཐོག་བསམ་ཚུལ་ཞིག་བརྗོད་
འདུག “གལ་ཏེ་ང་ལོ་སུམ་ཅུས་ཆུང་ཚེ། ངས་ཉིན་དེར་ཅི་ཞིག་བྱུང་ཡོད་པ་ལ་གསལ་
བཤད་བྱེད་པའི་ཚན་རིག་གི་ལས་དོན་ཞིག་འགོ་རྩོམ་ངེས།” ལོ་མང་པོར་སེམས་
གཅོང་བཅོས་ཐབས་ལ་བརྟེན་དགོས་བྱུང་བའི་ཁོ་རང་གི་ངང་རྒྱུད་ཐུང་བའི་གཤིས་
རྒྱུད་དེ་ྋགོང་ས་ཏཱ་ལའི་བླ་མ་མཆོག་གིས་དུས་ཡུན་ཐུང་ངུ་ཞིག་གི་ནང་ལ་ཇི་ལྟར་



58
ཚན་རིག་གིས་སྒོམ་ལ་ཞིབ་འཇུག།
བཅོས་པར་རྟོགས་པའི་འདུན་པ་ཆེན་པོ་ཞིག་ཁོང་ལ་ཡོད་པ་དང་། དམིགས་ཡུལ་འདི་
བཟུང་ནས་ཁོང་གིས་༧གོང་ས་ཏཱ་ལའི་བླ་མ་མཆོག་ལ་མཇལ་བའི་ཕྱིས་སུ་འགྱུར་བ་
འདྲ་མཚུངས་མྱོང་བའི་མི་བརྒྱད་ལ་ཉེ་ཆར་བཅར་འདྲི་བྱས་འདུག
ཕྲན་ནི་ཕྱི་ལོ་ ༡༩༧༡ ལོའི་སྟོན་ཁར་ཐོག་མར་༧གོང་ས་ཏཱ་ལའི་བླ་མ་མཆོག་ལ་
མཇལ་ཞིང་། སྐབས་དེར་ང་རྒྱ་གར་གྱི་དྷ་རམ་ས་ལར་བསྡད་ཡོད། མཇལ་འཕྲད་ཐོག་
མ་འདིས་ང་ལ་བག་ཆགས་ཤུགས་ཆེན་ཞིག་བཞག་སོང་། དེ་ནས་ལོ་བརྒྱད་ཀྱི་རྗེས་སུ་
ཨ་རི་ལ་ཐེངས་དང་པོར་གཟིགས་སྐོར་དུ་ཕེབས་པའི་སྔོན་ཏག་ཏག་ལ་ཁོང་ཡོ་རོབ་ལ་
གཏམ་བཤད་གནང་བར་ཕེབས་པ་དང་། སྐབས་དེར་ཕྲན་གྱིས་ཁོང་ལ་སྐད་སྒྱུར་བྱེད་
པའི་གོ་སྐབས་ཤིག་བྱུང་། འདིས་སྔོན་མའི་བག་ཆགས་དེ་ཤུགས་ཇེ་ཆེར་བཏང་བྱུང་།
ཁོང་གི་དྲུང་ནས་ཉིན་དང་ཉིན་ལ་སྡོད་པ་ནི་བྱམས་བརྩེའི་ཞིང་ཁམས་ཤིག་ཏུ་གནས་པ་
དང་འདྲ་ལ། དེ་དང་ཆབས་ཅིག་སྔར་མ་མྱངས་པའི་ཞི་འཇམ་བག་ཕེབས་ཀྱི་འདུ་ཤེས་
ཤིག་ང་ལ་སྐྱེས་བྱུང་། མི་ཁྱད་པར་བ་འདི་ལྟ་བུ་ལ་མཇལ་མྱོང་མཁན་ཚོར་ཡོད་ངེས་
པའི་དྲི་བ་ཞིག་ནི། མི་འདི་ཚོ་སྐྱེས་དུས་ནས་འདི་འདྲ་ཞིག་རེད་དམ། ཡང་ན་ཁོང་ཚོའི་
མཁྱེན་དཔྱོད་ཀྱི་ཡོན་ཏན་དང་སྙིང་རྗེ་ནི་སྦྱོང་བརྡར་བརྒྱུད་ནས་བསྐྱེད་བསྲིང་བྱེད་
ཐུབ་པ་ཞིག་ཡིན་ནམ། རང་གི་མི་ཚེ་ལ་ཕྱིར་མིག་གིས་བལྟས་ནས་༧གོང་ས་ཏཱ་ལའི་
བླ་མ་མཆོག་གིས་འགྲེལ་བཤད་གསལ་པོར་གསུངས་ཡོད་པ་ནི། ལོ་ངོ་ལྔ་བཅུ་ལྷག་
གི་ཆོས་ཉམས་ལེན་དང་། ཉིན་རེའི་སྒོམ་སྒྲུབ་སོགས་ཀྱིས་ཁོང་གི་བློ་ལ་བཟང་ཕྱོགས་
ནས་བཅོས་བསྒྱུར་མང་པོ་ཞིག་བྱས་ཡོད་པ་འདི་རེད། ལོ་རེར་ཁོང་འཛམ་གླིང་གི་ཡུལ་
གྲུ་མང་པོར་ཕེབས་ནས་ལོ་ངོ་ཉིས་སྟོང་ལྔ་བརྒྱའི་ནང་པའི་སྲོལ་རྒྱུན་གྱི་ཉམས་རྟོགས་
དང༌། དེ་བཞིན་རང་ཉིད་སྒེར་གྱི་མྱོང་བ་སོགས་རྨང་གཞིར་གྱུར་པའི་སྒོམ་གྱི་ཉམས་
ལེན་འདྲ་མིན་ཞིག་གསུང་བཞིན་ཡོད། །
ཡུལ་རྟོགས་ཚན་རིག་པ་མང་པོ་སྟེ། ལྷག་པར་རང་གི་ཆེད་ལས་འགོ་བརྩམས་
མ་ཐག་ཡིན་པའི་ཚན་རིག་པ་ཚོས་ནང་བསྟན་དང་སྲོལ་རྒྱུན་གཞན་དག་གི་སྒོམ་སྒྲུབ་
ཀྱི་འཇུག་སྒོ་དང་། སེམས་ཁམས་རིག་པ་དང་དབང་རྩའི་ཚན་རིག་གི་བྱེད་ཐབས་
གཉིས་ཟུང་དུ་སྦྲེལ་བར་དང་བ་སྟོན་ཞིང་། ཁོང་ཚོས་ནང་སེམས་ལ་ཕྱོགས་མང་པོའི་ལྟ་



ཚན་རིག་གིས་སྒོམ་ལ་ཞིབ་འཇུགང59
སྟངས་ཀྱི་ཐོག་ནས་རྩད་ཞིབ་བྱེད་པའི་རེ་བ་རྒྱག་གི་ཡོད། ཕྱི་ལོ་ ༢༠༠༣ ནས་སེམས་
དང་ཚེ་སྲོག་ཚོགས་པས་ ༼༡༩༨༧ ནས་བཟུང་ྋགོང་ས་ཏཱ་ལའི་བླ་མ་དང་ཚན་རིག་
པའི་བར་ལ་ནང་དོན་རིག་པ་དང་། ཚན་རིག་གི་ཚོགས་འདུ་སྐོང་ཚོགས་ཀྱི་བཀོད་
སྒྲིག་བྱས་ཡོད། ༽དབྱར་ཁའི་ཉམས་ཞིབ་ཟབ་སྦྱོང་ཞེས་པ་ཞིག་ལོ་རེར་གཟའ་འཁོར་
གཅིག་ལ་བཀོད་སྒྲིག་བྱེད་པ་དང་། མཐོ་སློབ་གོང་འོག་གཉིས་ནས་འགྲོ་བ་མིའི་རིག་
གཞུང་དང་སེམས་ཀྱི་ཚན་རིག་གི་སློབ་མ་མང་པོ་ཞིག་ཟབ་སྦྱོང་འདིར་མཉམ་ཞུགས་
བྱེད་ཀྱི་ཡོད། ཟབ་སྦྱོང་འདི་ཚོའི་ནང་དུ་ཉམས་ཞིབ་ཚན་རིག་པ་རྒན་པ་ཚོས་སྒོམ་གྱི་
ཐོག་ལ་ཞིབ་འཇུག་བྱས་པའི་འབྲས་བུ་གླེང་སློང་བྱེད་པ་དང་། ནང་པའི་སྒོམ་པ་བ་ཚོས་
ནང་པའི་སྒོམ་གྱི་རྣམ་གཞག་ཁག་ཚོགས་ཞུགས་པ་ཚང་མར་འཁྲིད་ཀྱི་ཡོད། འདི་ལྟར་
སྒོམ་གྱི་རྣམ་གཞག་དང་ཉམས་ལེན། ཡུལ་རྟོགས་ཚན་རིག་གཉིས་ཀར་ཆེད་ལས་ཀྱི་
སྦྱོང་བརྡར་ཐོབ་ཡོད་པའི་ནང་སེམས་ཀྱི་ཚན་རིག་པའི་མི་རབས་གསར་པ་ཞིག་འབྱུང་
བཞིན་ཡོད།
དེ་མཚུངས་སུ་ཕྱི་ལོ་ ༢༠༠༧ ལོའི་དགུན་ཁ་ནས་བཟུང་སཱན་ཏ་བྷར་བྷ་ར་རྣམ་པར་ཤེས་
པའི་ཞིབ་འཇུག་ཁང་གིས་དབང་རྩའི་ཚན་རིག་དང་། སེམས་ཁམས་རིག་པའི་ཁྱབ་ཁོངས་ཀྱི་ཉམས་
ཞིབ་ཚན་རིག་པ་ཚོར་ཆེད་དུ་དམིགས་ནས་སྒོམ་གྱི་ཉམས་ལེན་བཀོད་སྒྲིག་བྱེད་འགོ་བརྩམས་པ་རེད།
འདས་པའི་དུས་རབས་ཀྱི་ནང་དུ་སེམས་ཀྱི་ཚན་རིག་གིས་ཆོས་ལུགས་དང༌། ཐ་ན་ལྟ་གྲུབ་རིག་པ་དང་
འབྲེལ་བ་ཡོད་ཚད་ལ་བར་ཐག་རིང་དུ་གཏོང་བའི་འབད་བརྩོན་བྱས་ཡོད། འོན་ཀྱང་། དེང་སྐབས་ཁྱབ་
ཁོངས་འདིའི་ཚན་རིག་པ་ཚོས་ལུས་ཁམས་དང་སེམས་ཁམས་ལ་ཡོད་པའི་སྒོམ་གྱི་ཕན་ཡོན་སྐོར་དང་།
དེ་བཞིན་ནང་ཕྱོགས་ནས་སེམས་ཀྱི་རང་བཞིན་ལ་བརྟག་དཔྱད་གཏོང་བར་སྒོམ་ལ་རིན་ཐང་གང་ཡོད་
ཐད་ལ་སྔོན་དུས་མ་བྱུང་བའི་བློ་རྒྱ་ཡངས་པོ་དང་ཤེས་འདོད་སྟོན་བཞིན་འདུག།
འདི་ནི་ཡུལ་དངོས་ཁམས་ཀྱི་འཇིག་རྟེན་གཅིག་པུའི་སྟེང་དུ་ལོ་ངོ་བཞི་བརྒྱ་ལྷག་ལ་རྣམ་ཤེས་
གཏད་པའི་ཚན་རིག་གི་ལོ་རྒྱུས་ཀྱི་དཀྱོག་མཚམས་ཆེན་པོ་ཞིག་ཡིན་སྲིད། ཕྱི་ཡུལ་ལ་འཁོར་བའི་ཚན་
རིག་གི་འཚོལ་ཞིབ་དང་། ནང་ཡུལ་ཅན་ལ་འཁོར་བའི་སྒོམ་སྒྲུབ་ཀྱི་འཚོལ་ཞིབ་གཉིས་གཅིག་བསྒྲིལ་
གྱིས་ཤེས་པའི་ནུས་པ་དང་རང་བཞིན་གྱི་ཐད་ནས་ང་ཚོའི་གོ་རྟོགས་ལ་སྔོན་མེད་ཀྱི་གཏིང་ཚད་ཅིག་
འབྱུང་འགྱུར་གྱི་ནང་དུ་སྤྲོད་ངེས་རེད།།



ས་བཅད་གཉིས་པ།
སྒོམ་གྱི་རྣམ་གཞག་དང་ཉམས་ལེན།
༄༅། །ས་བཅད་དང་པོའི་ངོ་སྤྲོད་ཀྱི་ནང་དུ། ངས་སྒོམ་ནི་སེམས་ངན་བཅོས་ཐབས་
དང་། ཡང་ན་ཡིད་སྤྲོ་བའི་ཞི་ལྷོད་ཀྱི་རྣམ་པ་ཙམ་ཞིག་མིན་ཞིང་། མི་ཞིག་གིས་སྒོམ་
ལ་བརྟེན་ནས་བདག་གི་གསང་བ་ཟབ་མོ་རྣམས་དང༌། བདག་དང་འཇིག་རྟེན་བར་གྱི་
འབྲེལ་བ་རྟོགས་ཐུབ་པ་འཇིགས་སྣང་མེད་པར་བརྗོད་ཡོད། ངས་ད་ལྟ་ས་བཅད་གཉིས་
པའི་ནང་དུ་སྒོམ་གྱི་རྣམ་གཞག་སྣ་ཚོགས་དང་། དེ་དག་སོ་སོའི་ཉམས་ལེན་འདྲ་མིན་གྱི་
ནང་ནས་འགའ་ཞིག་ལ་འགྲེལ་བརྗོད་བྱེད་རྒྱུ་ཡིན། སྒོམ་ནི་འགྲོ་བ་མིའི་འཚོལ་ཞིབ་ཀྱི་
ཁྱབ་ཁོངས་ཆེས་མང་པོ་ཞིག་གི་ནང་དུ་ཞིབ་ཕྲའི་ལམ་ནས་བཀོལ་སྤྱོད་བྱས་ཡོད་པར་
ང་ཚོ་ཧ་ལས་མི་དགོས་ཤིང་། ཕྱོགས་གཅིག་ནས་བཤད་ན། ནུབ་ཕྱོགས་ཀྱི་ཚན་རིག་
བྱུང་ནས་དུས་རབས་བཞི་ཙམ་མ་གཏོགས་འགོར་མེད་པ་དང་། སྒོམ་ལ་ཉུང་མཐར་ཡང་
ལོ་ངོ་བཞི་སྟོང་གི་ལོ་རྒྱུས་ལྡན། སྒོམ་ནི་དཔར་བསྐྲུན་གྱི་ཆ་རྐྱེན་མེད་པའི་གནའ་བོའི་
དཔལ་ཡོན་གྱི་ཁྲོད་ནས་ཐོག་མར་བྱུང་ཡང་། མི་རབས་བརྒྱ་ཕྲག་ལྷག་བརྒྱུད་པའི་སྒོམ་
གྱི་ངག་རྒྱུན་སྲོལ་རྒྱུན་དེར་བདེན་དཔང་བྱེད་པའི་རྩོམ་རིག་འབོར་ཆེན་ཞིག་ཡོད་པ་
རེད།
ཀློག་པ་པོ་ཕལ་ཆེ་བར་མཚོན་ན། འདི་ནི་རྒྱུས་མངའ་མེད་པའི་དཔྱད་གཞི་ཞིག་
ཡིན་སྟབས། ངས་རིམ་པས་ངོ་སྤྲོད་བྱེད་རྒྱུ་ཡིན། ཡིན་ཡང་། ངས་སྒོམ་གྱི་ཉམས་ལེན་
གྱི་རྣམ་པ་དེ་དག་ལ་འགྲེལ་བཤད་བྱེད་པ་ཙམ་གྱིས་འཇོག་རྒྱུ་མིན། གལ་སྲིད་ཁྱེད་



62
སྒོམ་གྱི་རྣམ་གཞག་དང་ཉམས་ལེན།
ཀྱིས་རྣམ་གཞག་གི་གྲོས་བསྡུར་སོ་སོའི་སྔོན་དུ་ཡོད་པའི་ཉམས་ལེན་དེ་དག་ལག་
བསྟར་བྱེད་པར་ཧུར་བརྩོན་ཅུང་ཙམ་བྱས་ཀྱང་། རང་ཉིད་ཀྱི་གོ་རྟོགས་གཏིང་ཟབ་ཏུ་
འགྲོ་རྒྱུ་ཡིན་པར་མ་ཟད། ཕལ་ཆེར་སྒོམ་གྱི་ནང་དུ་རང་ཉིད་ཀྱི་འཚོ་བ་ལའང་འབྲེལ་
ཡོད་ཡིན་པའི་དོན་གནད་འགའ་རེ་རྙེད་སྲིད། འོན་ཀྱང་། སྒོམ་གྱི་ཐབས་ལམ་དེ་དག་
གིས་འབད་བརྩོན་དང་སྙིང་རུས་ལ་བརྟེན་ནས་འབྲས་བུ་བསྐྲུན་པ་ནི་སྨྲ་མི་དགོས་པ་
ཞིག་རེད། འདིའི་ཐོག་ནས་ཐབས་ལམ་དེ་དག་ནི་མི་ཞིག་གིས་སྦྱོང་བ་དང་། གོམས་
འདྲིས་བྱེད་ཀྱིན་པའི་རིག་རྩལ་གཞན་གང་རུང་དང་གཅིག་མཚུངས་ཡིན། དེ་ལྟ་ནའང་།
ཉམས་ལེན་དེ་དག་འཁྱུག་ཙམ་ཞིག་ལ་ལག་བསྟར་བྱས་ནའང་། དེ་དག་གི་ཟབ་ཚད་
དང་ནུས་པའི་རྟགས་མཚན་ཞིག་མངོན་པར་བྱེད་ངེས་རེད།



**
ལེའུ་ལྔ་པ་ཉམས་ལེན།
ཚེ་སྲོག་གི་དབུགས་རྒྱུན་དམི གས་པར་འཛིན་པ།
༄༅། །བར་ཆད་མེད་པར་གཅིག་པུར་གནས་སའི་ཁང་མིག་ཁུ་སིམ་པོ་ཞིག་བཙལ་
ནས་ནང་གི་གློག་འོད་ཆུང་དུ་ཐོངས་ཤིག སྐར་མ་ཉི་ཤུ་རྩ་ལྔའི་རིང་ལ་སྡོད་ས་བདེ་བོ་
ཞིག་སྟེ་རྐུབ་སྟེགས་དང་། ཡང་ན་ཁྱེད་རང་ལ་བདེ་པོ་ཡོད་ཚེ་འབོལ་གདན་ཞིག་གི་སྟེང་
དུ་དཀྱིལ་ཀྲུང་དུ་བསྡད་ཆོག དེ་མིན་རང་གི་སྒལ་བ་ས་ལ་གཏད་ནས་ཉལ་ཁྲིའི་སྟེང་དུ་
མར་ཉལ་ནའང་འགྲིག དཔེར་ན། རང་གི་མགོ་བོ་སྔས་འབོལ་ཐོག་ལ་འཇོག་པ་དང་།
རྐང་པ་གཉིས་སྐྱོང་བ། ལག་མཐིལ་ཡར་བསྐོར་ནས་ལག་ངར་གཉིས་ལུས་པོའི་གཡས་
གཡོན་དུ་འཇོག་པ། མིག་གཉིས་བཙུམ་པའམ་ཕྱེད་ཀ་ཞིག་འབྱེད་པ་ལྟ་བུ་རེད། ཁྱེད་
ཀྱི་སྡོད་སྟངས་གང་ཞིག་ཡིན་རུང་རང་ཉིད་ཀྱི་སྒལ་བ་བརྐྱངས་ཡོད་པ་དང་། ལུས་པོ་
བདེ་པོ་ཡིན་པ་ཞིག་ཡོང་དགོས།
དེ་ནས་དམིགས་པ་ནི་རང་གི་ལུས་པོའི་སྟེང་དུ་བཞག་སྟེ། རྐང་མཐིལ་ནས་སྤྱི་
བོའི་བར་གྱི་རེག་ཚོར་དེ་ཕུང་པོའི་ཕྱི་ནང་གཉིས་ཀ་ནས་མྱོངས་ཤིག བློ་རྩེ་ནི་ཡོངས་
སུ་རང་གི་ཕུང་པོའི་ནང་དུ་གནས་དགོས་ཤིང་། ལུས་པོའི་ཆ་ཤས་གང་ཞིག་གྲིམ་པོ་
ཡིན་པ་རྟོགས་ཚེ། དེ་དག་གི་ཕྱོགས་ལ་དབུགས་རྔུབ་པ་དང་། ༼ མ་མཐའ་ཡང་རང་གི་
འཆར་སྣང་དུ་འདི་ལྟར་བྱེད་དགོས།༽ དབུགས་དེ་ཕྱི་ལ་འབྱིན་སྐབས་གྲིམ་པོའི་ཚོར་
སྣང་དེའང་དབུགས་ཀྱི་རྒྱུ་བ་དང་ལྷན་དུ་ཕྱིར་འབྱིན་དགོས། རང་ཉིད་ཀྱི་གདོང་གི་ཤ་
གནད་རྣམས་དང་། འགྲམ་པ། ཁ། དཔྲལ་བ་སོགས་ཀྱི་རེག་ཚོར་ཤེས་པས་ཟིན་པར་



8༔
6
ཚེ་སྲོག་གི་དབུགས་རྒྱུན་དམིགས་པར་འཛིན་པ།
བྱས་ནས་འདི་དག་ནི་གཉིད་ཁུག་བཞིན་པའི་ཕྲུ་གུ་ཞིག་གི་གདོང་པ་ལྟར་ལྷོད་ལ།
ལྷག་པར་དུ་ཚོར་ཤེས་ཀྱིས་མིག་གཉིས་ཟིན་ཐུབ་པ་བྱོས། སྙན་ངག་པ་ཚོས་མིག་ནི་
རྣམ་ཤེས་ཀྱི་སྒེའུ་ཁུང་ཡིན་པ་ང་ཚོར་རྗོད་ཀྱི་ཡོད། རང་ཉིད་ལ་སུན་སྣང་སྐྱེ་སྐབས་
མིག་གཉིས་གྲིམ་པོར་གྱུར་ནས་མིག་ཁུང་ལས་ཕྱི་ལ་འབུར་བཞིན་པ་ལྟ་བུའི་ངར་
ཤུགས་ཀྱིས་ཁེངས་འགྲོ། ང་ཚོའི་སེམས་ཀྱི་ངང་ཚུལ་དག་གིས་མིག་ལ་ཤུགས་རྐྱེན་
ཐེབས་པ་ཇི་བཞིན་ང་ཚོས་མིག་གཉིས་ལྷོད་དུ་བཏང་ན། སེམས་ལའང་ཤུགས་རྐྱེན་
ཐེབས་ཐུབ། མིག་ཟུང་ནི་སྨིན་མ་གཉིས་ཀྱི་བར་དང་། ཡང་ན་དཔྲལ་བའི་ཕྱོགས་ལ་
བསྡུ་འཁུམ་མི་བྱེད་པར་བག་ལྷོད་དུ་ཞོག མདོར་དྲིལ་ན་རང་གི་ལུས་ཁམས་ཧྲིལ་པོ་
ལྷོད་ཡངས་སུ་གནས་རྒྱུ་དེ་རེད། །
སྐར་མ་ཉི་ཤུ་རྩ་ལྔའི་རིང་ལ་དབུགས་འབྱིན་རྔུབ་ཀྱི་རང་བྱུང་གི་གཡོ་འགུལ་མ་
གཏོགས་རང་ཉིད་ཀྱི་ལུས་པོ་འཇམ་ཐིང་ངེར་སྡོད་རྒྱུ་དེ་གལ་ཆེན་ཡིན། འདི་ཡིས་རང་
སེམས་བརྟན་པོར་གནས་ནས་ཡིད་བྱེད་ཡུན་རིང་པོར་ཕྱོགས་གཅིག་ལ་བསྡུ་བར་ཕན་
ཐོགས། གལ་ཏེ་ཁྱེད་རང་རྐུབ་སྟེགས་སྟེང་དུ་སྡོད་པའམ་དཀྱིལ་ཀྲུང་དུ་བསྡད་ཡོད་
ན། བྲང་རུས་ཅུང་ཙམ་མཐོ་པོར་བཀྱགས་ནས་ལྟོ་བའི་ཤ་གནད་རྣམས་ལྷོད་པོར་འཛིན་
དགོས། ལྟོ་བའི་ཤ་གནད་འཛིན་སྟངས་འདིས་དབུགས་ནང་ལ་རྔུབ་སྐབས་དབུགས་དེ་
གསུས་པའི་ནང་ལའང་རྒྱུ་བའི་ལུས་ཚོར་ཞིག་བསྐྱེད་ཐུབ། ཁྱེད་ཀྱི་དབུགས་ནི་ཐུང་ངུ་
ཞིག་ཡིན་ཚེ་གྲོད་ཁོག་གཅིག་པུ་རྒྱ་བསྐྱེད་པ་ཚོར་ཐུབ། གལ་ཏེ་ཁྱེད་ཀྱིས་དབུགས་
རིང་པོ་ཞིག་རྔུབ་པ་ཡིན་ན་ཐོག་མར་གྲོད་ཁོག་དང་། དེ་ནས་མཆིན་དྲི། མཐའ་མར་
བྲང་ཁོག་བཅས་རིམ་གྱིས་རྒྱ་བསྐྱེད་ངེས། རིང་ཞིང་དལ་བའི་དབུགས་ལན་གསུམ་
ལ་འབྱིན་རྔུབ་བྱས་ནས་དབུགས་དེ་ལུས་པོ་ཆ་ཚང་དུ་རྒྱུ་བའི་ལུས་ཚོར་མྱོང་ཞིང་།
དབུགས་ཐེངས་གསུམ་པོ་འདི་ལེན་སྐབས་ཧ་ལམ་ལུས་པོའི་ཤོང་ཚད་འགེང་བ་དང༌།
ཕྱིར་འབྱིན་སྐབས་རྩོལ་མེད་ཤུགས་འབྱུང་ཡིན་དགོས། །
དེ་ནས་རྒྱུན་ལྡན་ལྟར། དབུགས་འབྱིན་རྔུབ་བྱེད་བཞིན་ལུས་པོའི་ཆ་ཤས་གང་
དུ་དབུགས་ཀྱི་རྒྱུ་བའི་ལུས་ཚོར་བྱུང་ན་དེར་དྲན་པ་གཏོད་ཅིག དབུགས་འབྱིན་རྔུབ་
ནི་གཉིད་མཐུག་པོ་ཁུག་བཞིན་པའི་མི་ཞིག་གི་དབུགས་ཀྱི་རྒྱུ་བ་ལྟར་རྩོལ་མེད་ཤུགས་



ཚེ་སྲོག་གི་དབུགས་རྒྱུན་དམིགས་པར་འཇིན་པ།
(55
འབྱུང་ཞིག་ཡིན་དགོས་ཤིང་། དབུགས་འབྱིན་ཐེངས་རེར་ལུས་པོའི་གྲིམ་ཤུགས་ཐལ་
དྲགས་པ་རྣམས་དེ་དང་ལྷན་དུ་ཕྱི་ལ་གློད་པར་བསམ་པ་དང་། བློ་ངོ་ནས་རང་ཤུགས་
སུ་མ་བྱུང་བའི་རྟོག་པ་རྣམས་ལ་དམ་འཛིན་མི་བྱེད་པར་འགྲིབ་ཏུ་ཆུགས་ཤིག དབུགས་
འབྱིན་པ་རྫོགས་ནས་དབུགས་རྔུབ་པ་ཆུ་རླབས་ལྟར་རང་ཤུགས་ཀྱིས་མ་བྱུང་བར་དུ་
ལུས་པོ་རྦད་དེ་ལྷོད་ན་ཡག་པོ་ཡོད།
ཁྱེད་ཀྱིས་འདི་ལྟར་དབུགས་ཀྱི་རྒྱུ་བའི་འདེགས་འཇོག་ལ་དམིགས་པ་གཏོད་
སྐབས། ཁྱིམ་མཚེས་ཀྱི་ཁྱི་སྐད་དང་། སྐྱེལ་འདྲེན་གྱི་ཟང་ཟིང་གི་ལྡིར་སྒྲ། དེ་བཞིན་
མི་གཞན་གྱི་སྐད་སོགས་ཐོས་སྲིད། སྐད་ཅིག་ནས་སྐད་ཅིག་ཏུ་དབང་ཤེས་ལྔ་ལ་གང་
ཞིག་སྣང་ན་ཤེས་ཚོར་གྱིས་ཟིན་པར་བྱས་ནས་དེ་ལྟར་དུ་ཞོག་ཅིག རང་ཉིད་ཀྱི་ཁོར་
ཡུག་གི་སློང་རྐྱེན་ལ་ཡ་ལན་དུ་བྱུང་བའི་མྱོང་ཚོར་དང་། རྟོག་པ་ཐེ་བའི་སེམས་ནང་
དུ་ཅི་ཞིག་བྱུང་ཡང་དེ་དག་ལའང་མཉམ་པར་འཇོག་དགོས། རང་གི་ཡིད་བྱེད་ནི་དབང་
ཤེས་ཀྱི་སློང་རྐྱེན་དང་། རྟོག་པ། དྲན་ཤེས་སོགས་ཀྱི་ནང་དུ་ལྷུང་ཚེ་དབུགས་ཕྱིར་
ཕྱུང་སྟེ། རང་སེམས་འདི་དག་ལས་གྲོལ་བར་བྱས་ནས་སླར་ཡང་དབུགས་ཀྱི་རྒྱུ་བའི་
ཐོག་ལ་དལ་བུར་འཇོག་དགོས། ཡིད་བྱེད་ནི་རང་གི་ལུས་པོའི་ཚོར་བའི་ཁྱབ་ཁོངས་
སུ་གནས་ཤིང་། སེམས་ཀྱི་བྱ་འགུལ་རྣམས་ལ་བཀག་རྒྱ་མེད་པར་འབྱུང་དུ་འཇུག་པ་
དང༌། དེ་ཡང་བྱ་འགུལ་དེ་དག་ལ་སྟངས་འཛིན་བྱེད་པའམ་ཤུགས་རྐྱེན་ཐེབས་པར་
འབད་པ་བྱེད་མི་རུང་།།



ལེའུ་དྲུག་པ་རྣམ་གཞག
ང་ཚོའི་རྣམ་རིག་སད་པ།
༄༅། །རྟག་བརྟན་འགྱུར་མེད་ཀྱི་འཁྲུལ་སྣང་ཞིག་ནི། ང་ཚོའི་འདོད་པ་མ་ཁེངས་པའི་
རྒྱུ་རྐྱེན་དེ་རང་ཉིད་ཀྱི་ཕྱི་རོལ་ལ་ཡོད་པར་བསམ་པའི་ཡིད་ཆེས་འདི་རེད། རང་ཉིད་སུ་
ཡིན་མིན་ལ་མ་ལྟོས་པར་ང་ཚོ་ཚང་མས་འཛམ་གླིང་འདི་ཡིད་སྐྱོ་བའི་གནས་སྟངས་ཀྱི་
ནང་དུ་ལྷུང་བ་ནི། རང་ཉིད་དང་མི་མཚུངས་པའི་མི་ཚོའི་སྤྱོད་པ་ལ་ཐུག་པར་བསམ་གྱི་
ཡོད། སྲིད་དོན་རང་མོས་རིང་ལུགས་པ་ཚོའི་ལྟ་ཚུལ་ལ། འཛམ་གླིང་གི་དཀའ་ངལ་ཁག་
ནི་རྙིང་ཞེན་པ་ཚོའི་སྐྱོན་ལས་བྱུང་བ་ཞིག་ཡིན། གཅིག་མཚུངས་སུ་རྙིང་ཞེན་པ་ཚོར་
རང་ཉིད་ནི་དཀའ་ངལ་དེ་རྣམས་སེལ་ཐབས་ཀྱི་ཆ་ཤས་ཤིག་ཡིན་པའི་ཡིད་ཆེས་བརྟན་
པོ་ཞིག་མཆིས། ཆབ་སྲིད་ཀྱི་ལས་འགུལ་སྤེལ་མཁན་ཚོས་ཆབ་སྲིད་ལ་ཚོར་བ་མེད་
མཁན་ཚོས་རང་ཉིད་ཀྱི་སྲིད་གཞུང་གི་སྲིད་བྱུས་ལ་འགན་མི་འཁུར་བའི་སྐྱོན་འཛུགས་
པ་དང་། མང་ཚོགས་སྤྱི་ཡིས་རང་གི་དཀའ་ངལ་རྣམས་སྲིད་གཞུང་ལ་ཁག་དཀྲིས་ནས་
རྒྱལ་ཁབ་འཛིན་སྐྱོང་གི་ཆེད་དུ་དངུལ་གྱི་མཐུན་སྦྱོར་བྱེད་པ་ནི་དཔྱ་ཁྲལ་གྱི་རྡོག་ཁྲེས་
ཤིག་ཏུ་མཐོང་གི་ཡོད། ཆོས་ལུགས་ལ་དད་མཁན་ཚོས་ཆོས་ལུགས་གཅིག་པ་ཡིན་
རུང་གྲུབ་མཐའ་མི་གཅིག་མཁན་ཚོ་དང་། ཆོས་ལུགས་གཞན་ལ་དད་མཁན། དེ་བཞིན་
ཆོས་ལུགས་ལ་མི་དད་མཁན་ཚང་མར་སྐྱོན་ཡོད་པར་མཐོང་། དཀོན་མཆོག་ཁས་མི་
ལེན་མཁན་ཚོས་རང་གི་དངོས་གཙོའི་རིང་ལུགས་ཀྱི་ལྟ་བ་མཁྲེགས་འཛིན་བྱས་ཏེ།
འཛམ་གླིང་གི་ངན་ཆ་རྣམས་ཆོས་ལུགས་ལ་དད་མཁན་ཚོའི་སྐྱོན་དུ་ངོས་འཛིན། ང་ཚོ་



68
ང་ཚོའི་ནམ་རིག་སད་པ་
རེ་རེ་ནས་དཀོན་མཆོག་དང་། བདེན་པ། ཡང་ན་དྲང་བདེན་རང་ཉིད་ཀྱི་ཕྱོགས་ན་ཡོད་
པའི་ཡིད་ཆེས་འཛིན་གྱི་ཡོད། །
ཡོངས་ཁྱབ་ཀྱི་འཁྲུལ་སྣང་འདི་ནི་ས་གནས་དང་། རྒྱལ་སྤྱི་གཉིས་ཀའི་གནས་
རིམ་དུ་ཡོད། གལ་ཏེ་ང་ཚོར་རང་ཉིད་ཀྱི་གྲོང་ཁྱེར་རམ་ཉེ་འཁོར་གྱི་ནང་དཀའ་ངལ་
འཕྲད་ན་མི་གཞན་གྱི་སྐྱོན་ཆ་རུ་སྣང་གི་ཡོད། ཨ་མི་རི་ཀའི་ནང་དུ་བཟའ་བསྒྲིག་བརྒྱ་
ཆའི་ཕྱེད་ཀ་ཡས་མས་ཤིག་འཐོར་གྱི་ཡོད་པ་དང་། མང་པོ་ཞིག་ལ་མཚོན་ན་འདི་ནི་
རང་གི་ཟླ་བོའི་སྐྱོན་ཡིན་པར་བཤད་ངེས་རེད། ཐ་ན་ང་ཚོས་རང་ཉིད་ཀྱི་སྤྱོད་པ་དེའང་
ཡང་དག་ཅིག་མིན་པར་ངོས་འཛིན་བྱས་ཀྱང་། གཞན་གྱིས་ང་ཚོར་དེ་ལྟར་བྱེད་དུ་
བཅུག་པའི་ཕྱོགས་སྡོམ་བྱེད་རྐྱང་ཡིན། གལ་སྲིད་ཁོང་ཚོས་ཐོག་མ་ནས་བྱ་སྤྱོད་ཡག་
པོ་བསྟན་ཡོད་ཚེ་ང་ཚོ་ལམ་ལོག་ཏུ་སོང་མེད་ཅེས་བསམ་གྱི་ཡོད། ཕ་མ་དང་ཕྲུ་གུའི་
བར་ལ་ཁ་རྩོད་འབྱུང་སྐབས་ཀྱང་གཅིག་མཚུངས་ཡིན། རྙོག་དྲའི་རྩ་བ་ནི་རྒྱུན་དུ་མི་
གཞན་ཞིག་རེད། །
ངས་འདིར་བརྟག་པ་མཐའ་བཟུང་གི་རང་བཞིན་གྱི་སེལ་ཐབས་ཤིག་གླེང་རྒྱུ་
ཡིན་ཞིང་། སེལ་ཐབས་འདིས་ནུས་རྩོལ་ཇི་ལྟར་བྱེད་པ་ངས་ཁྱེད་རང་ལ་རེ་སྐུལ་བྱས་
ནས་འཆར་སྒོམ་བྱེད་དུ་འཇུག་རྒྱུ་ཡིན། མིག་གཉིས་བཙུམ་ནས་ཡིད་ལ་འཛམ་གླིང་
གི་དཀའ་སྡུག་གི་རྒྱུ་རྐྱེན་ཡིན་པའི་སའི་གོ་ལའི་སྟེང་གི་མི་གཞན་ཚང་མ་གློ་བུར་དུ་ཟླ་
བའི་སྒང་ལ་སྤོར་འདྲེན་བྱས་པ་འཆར་བར་བྱོས། གནའ་བོའི་རྒྱ་གར་དུ་མི་ཁག་ཅིག་གི་
ཡིད་ཆེས་ལ། འཇིག་རྟེན་འཁོར་བ་ལས་མ་གྲོལ་བའི་མི་ཚོའི་རྣམ་ཤེས་ཟླ་བའི་སྟེང་ལ་
འཕོས་ཤིང་། དེར་རང་ཉིད་ཀྱི་མེས་པོ་དག་གིས་དགའ་བསུ་ཞུ་བར་བྱེད། དེའི་ཕྱིར་ངའི་
བསམ་བློ་འདི་སྔོན་དུ་བྱུང་མ་མྱོང་བ་ཞིག་མིན། རང་གི་ཁྱིམ་གཞི་ཆེན་པོའི་སྟེང་གི་བྱ་
བ་ངན་པ་བྱེད་མཁན་རྩ་མེད་དུ་གཏོང་བའི་ལས་གཞིའི་ཁྲོད་མི་གཅིག་ཀྱང་མ་སྐྱུར། རྩ་
མེད་བཟོས་ཚར་རྗེས་གཞི་ནས་མིག་གཉིས་ཕྱེས་ཏེ་གཡས་གཡོན་ལ་ལྟོས་ཤིག
རྒྱང་འབུད་གཏོང་ཡུལ་དུ་ཕེབས་པར་དགའ་བསུ་ཞུ། ཁྱེད་ཀྱི་ཐོ་གཞུང་ནག་
པོའི་ནང་དུ་ཡོད་པའི་མི་ངན་རྣམས་ཟླ་བའི་གོ་ལའི་སྟེང་ལ་རྒྱང་ཕུད་གཏོང་བཞིན་པའི་
སྐབས་སུ་མི་གཞན་ཞིག་གིས་ཁྱེད་རང་ཡང་དེ་ལྟར་དུ་བཏང་ཡོད་པར་ཐེ་ཚོམ་མེད།



ང་ཚོའི་རྣམ་རིག་སད་པ།
69
འདི་ལྟར་ང་ཚོས་འགྲོ་བ་མི་ཐེར་འབུམ་དྲུག་དང་ཕྱེད་ཀ་སའི་གོ་ལ་ནས་ཟླ་བའི་གོ་ལའི་
ཐོག་ལ་སྤོར་འདྲེན་བྱས་ཟིན། གལ་ཏེ་ཁྱེད་ཀྱིས་རྒྱང་ཤེལ་བརྒྱུད་ནས་སླར་ཡང་སའི་གོ་
ལར་བལྟས་ཚེ། མི་མ་ཡིན་པའི་སེམས་ཅན་གཞན་དག་གིས་འགོག་མི་ཐུབ་པའི་སད་
ལྟ་བུའི་འགྲོ་བ་མིའི་རིགས་ཞེས་པ་དེ་མཐའ་མར་ཁོང་ཚོའི་ཕ་ཡུལ་དང་ཁ་གྱེས་པས་
གསོལ་སྟོན་རྒྱས་པ་ཞིག་གཤོམ་བཞིན་ཡོད། འགྲོ་བ་མིའི་ཐེ་གཏོགས་མེད་པའི་ཤུལ་དུ་
སྐྱེ་ཁམས་ཀྱིས་མྱུར་དུ་རང་གི་ཆ་སྙོམས་སླར་གསོ་བྱས་ནས་ཨེ་ཌན་སྐྱེད་ཚལ་ Gar-
den of Eden ལྟ་བུར་འགྱུར་ངེས། ཟླ་བའི་གོ་ལ་ནི་མི་འབོར་མང་དྲགས་ཤིང་། སྐྱེ་
དངོས་ཀྱི་ཐོན་ཁུངས་མེད་པའི་གྲང་ཤུར་ཤུར་གྱི་མི་སེར་སྤེལ་ཡུལ་ཞིག་རེད། ལྟ་གྲུབ་
སྨྲ་བ་ ཇིན་ པཱལ་ Jean-Paul Sartre ཡིས་དམྱལ་བ་ནི་མི་གཞན་ཚོ་རེད་” ཅེས་
བརྗོད་པ་ཡོངས་གྲགས་ཡིན། །
ང་ཚོ་ཚང་མར་མི་གཞན་དག་ནི་རྙོག་དྲ་ཡིན་ཞིང་། རང་ཉིད་ནི་དེའི་སེལ་ཐབས་
ཀྱི་ཆ་ཤས་ཤིག་ཡིན་པའི་བསམ་ཕྱོགས་འདི་ཤུགས་ཆེན་པོ་ཡོད། འོན་ཀྱང་། འདི་ནི་
དོན་དངོས་དང་མཐུན་པ་ཞིག་མ་རེད། མི་གཞན་ཚོས་འཛམ་གླིང་གི་དཀའ་ངལ་དང་
སྡུག་བསྔལ་ལ་རྒྱུ་རྐྱེན་དུ་འགྲོ་བའི་བྱ་བ་བྱས་དང་བྱེད་བཞིན་པར་ཐེ་ཚོམ་མེད། ཁོང་
ཚོས་རང་གི་བྱེད་སྟངས་ཀྱི་ནོར་འཁྲུལ་རྣམས་ངོས་ལེན་བྱས་ན་རྨད་དུ་བྱུང་བ་ཞིག་
རེད། ཡིན་ཡང་། ང་ཚོས་རང་གི་དབུགས་ཀྱི་རྒྱུ་བ་རེ་ཞིག་ལ་བཟུང་ནས་ཁོང་ཚོ་ཡར་
རྒྱས་སུ་འགྲོ་བར་སྒུག་མི་དགོས་ཤིང་། མ་མཐའ་ཡང་ང་ཚོས་འཛམ་གླིང་གི་གྲུ་ཟུར་
ཆུང་ཆུང་ཞིག་གི་ནང་དུ་རང་དང་རང་གི་ཉེ་འབྲེལ་གྱི་ཆེད་དུ་འབྱུང་འགྱུར་ལེགས་པོ་
ཞིག་བསྐྲུན་པར་རང་ཉིད་ཀྱི་སྤྱོད་ལམ་ལ་འགན་འཁུར་ལེན་འགོ་བརྩམ་ཆོག །
ང་ཚོས་རང་ཉིད་ཀྱི་ལུས་ཁམས་དང་། སེམས་ཁམས་ལ་ཆ་སྙོམས་སླར་གསོ་
བྱས་ནས་འགན་འཁུར་དེ་འགོ་འཛུགས་འོས། གོང་དུ་གླེང་ཟིན་པའི་དབུགས་ཀྱི་རྒྱུ་
བའི་སྟེང་ལ་དྲན་པ་གཏོད་པའི་ཉམས་ལེན་འདི་ནི། ཁ་ཕྱོགས་དེར་ཕྱོགས་པའི་གོམ་
སྟབས་ཆེན་པོ་ཞིག་རེད། འགྲོ་བ་མིའི་རིགས་ཀྱིས་རང་གི་འདོད་རྔམ་དང་། འཁྲུལ་སྣང་
གི་རྐྱེན་གྱིས་རང་བྱུང་ཁམས་ཆེན་པོའི་ཆ་སྙོམས་དཀྲུགས་པ་མཚམས་བཞག་ན། སྐྱེ་
ཁམས་ཀྱིས་རང་ཉིད་སླར་གསོ་བྱེད་ཐུབ་ངེས་ཡིན་ཞིང་། ས་གཞིས་རང་གི་ས་བཅུད་



7o
ང་ཚོའི་ནམ་རིག་སད་པ།
གསོ་ཐུབ་པ་དང་། ཆུ་བོ་ཆེན་པོ་དག་གིས་རང་ཉིད་གཙང་མ་བཟོ་བར་བྱེད། སའི་གོ་
ལའི་ཚ་དྲོད་འཕེལ་བཞིན་པའི་རྙོག་དྲ་དེ་ཡང་རང་ངོས་ནས་ཡལ་རྒྱུ་རེད། དེ་མཚུངས་
སུ་རླུང་གི་དཀྱིལ་འཁོར་གྱི་འབག་བཙོག་འདྲ་མིན་དྭངས་པར་གྱུར་ནས་རླུང་བཟང་བང་
རིམ་ ozone layer གྱི་སླར་གསོ་དེའང་ཤུགས་ཀྱིས་འབྱུང་ངེས། ཆུང་ས་ནས་ང་ཚོ་ནི་
འཇིགས་སྣང་དང་། ཉེན་ཁ། འདོད་སེམས། འཁོན་འཛིན། གླེན་རྟགས་ལ་སོགས་པའི་
མྱོང་ཚོར་གྱི་ཤུགས་རྐྱེན་འོག་ཏུ་འཚུད་སྐབས། རང་ཉིད་ཀྱི་སེམས་ཁམས་དང་ལུས་
པོའི་ཆ་སྙོམས་དེ་འཁྲུག་གི་ཡོད། མྱོང་ཚོར་གྱི་ཟིང་འཚུབ་འདི་ལྟ་བུས་ང་ཚོའི་ཀླད་པ་
དང༌། ནད་འགོག་སྲུང་སྐྱོབ་མ་ལག དབང་རྩའི་སྒྲིག་འཛུགས། སྐུལ་རྒྱུ་སོགས་ལ་སྤྱི་
ཡོངས་ནས་ཤུགས་རྐྱེན་ངན་པ་ཐེབས་ཀྱི་ཡོད། ང་ཚོས་གསལ་ཆ་ཆེ་བའི་ཡིད་བྱེད་
རང་གི་དབུགས་ཀྱི་རྒྱུ་བའི་འགྱུར་ཁུགས་སྟེང་དུ་འཇོག་དུས། ཟང་ཟིང་གི་བསམ་བློ་
དང་མྱོང་ཚོར་གྱིས་ང་ཚོའི་དབུགས་ཀྱི་རྒྱུ་བ་ལ་བར་ཆད་དང་བཀག་རྒྱ་བྱེད་པ་གསལ་
པོར་མཐོང་ཐུབ། དབུགས་ཀྱི་རྒྱུ་བ་དཀྲུགས་པའི་རྒྱུ་མཚན་གྱིས་ང་ཚོའི་ལུས་པོ་ལ་
ཆ་སྙོམས་མི་ཡོང་བ་དང་། རང་ཉིད་སྒེར་གྱི་སྐྱེ་ཁམས་ཀྱི་གནས་སྟངས་ཀྱང་འཁྲུག་གི་
ཡོད། །
ལུས་སེམས་གཉིས་ལ་ཆ་སྙོམས་མེད་པའི་མཇུག་འབྲས་སུ་ང་ཚོ་ནི་ལུས་
ཁམས་དང་མྱོང་ཚོར་གྱི་ངོས་ནས་ལྷོད་ལ་མི་འབེབ་པར་ངལ་དུབ་ཀྱིས་ཁེངས་ཡོད་
པ་འདི་རེད། ང་ཚོ་ནི་སེམས་ཁམས་ཀྱི་གཡོ་འགུལ་ཐལ་དྲགས་པ་དང་། ངལ་དུབ་ཀྱི་
བར་ན་ཕར་ལྡིང་ཚུར་ལྡིང་བྱེད་ཀྱིན་ཡོད། རྟགས་མཚན་འདི་དག་ནི་དཀའ་ངལ་གྱིས་
གདུང་བའི་རང་གི་ལུས་པོས་ང་ཚོར་བཏང་བའི་བརྡ་རྟགས་རེད། ཡིན་ཡང་། ང་ཚོས་
སྨན་དང་། ཆང་། ལས་ཀ དགའ་རྩེད། བཟའ་བཏུང་། གཉིད། གཞན་ཡང་ཐབས་ལམ་
བརྒྱ་ཕྲག་དུ་མ་བརྒྱུད་དེ། ན་ཟུག་དེ་དག་ཚོར་མེད་དུ་བཏང་ནས་ཡ་ལན་བྱེད་ཀྱི་མེད།
ང་ཚོ་ནི་རང་གི་ལུས་པོ་ལས་ཐོན་པའི་བརྡ་རྟགས་ལ་མི་དགའ་བའི་རྒྱུ་མཚན་གྱིས་ང་
ཚོས་བརྡ་རྟགས་ཁྱེར་མཁན་ཚོའི་ཁ་འགོག་ཐབས་བྱེད་ཀྱི་ཡོད། །
དབུགས་ཀྱི་རྒྱུ་བར་དྲན་པ་གཏོད་པ་ནི་ཡོངས་ཀྱི་བཅོས་ཐབས་ཤིག་མིན་ཡང་།
འདིས་ང་ཚོ་རང་གི་དབུགས་འབྱིན་རྔུབ་ཀྱི་དངོས་ཡོད་གནས་ལུགས་ལ་དངོས་སུ་



ང་ཚོའི་ནམ་རིག་སད་པ།
71
ངོ་འཕྲོད་པར་བྱེད་པ་ལྟ་བུ་ཞིག་ཡིན། དབུགས་ནི་རྒྱུན་དུ་མཁོ་བའི་ང་ཚོའི་འཚོ་བའི་
མཐུན་རྐྱེན་ཞིག་རེད། ང་ཚོས་དབུགས་ཀྱི་རྒྱུ་བའི་འགྲོས་རིམ་ལ་བར་ཆད་བྱེད་སྐབས།
མཐུན་རྐྱེན་དེའི་མཁོ་སྤྲོད་ཀྱི་བརྒྱུད་ལམ་བཀག་འགོག་བྱེད་ཀྱི་ཡོད། འོན་ཀྱང་། གཡོ་
འགུལ་མེད་པར་དྲན་པ་དབུགས་ཀྱི་རྒྱུ་བའི་ཐོག་ཏུ་གཏོད་བཞིན། ང་ཚོས་རིམ་གྱིས་
སྐད་ཅིག་རེ་རེའི་ནང་དུ་ལུས་པོར་མཁོ་བའི་དབུགས་ཀྱི་མང་ཉུང་དང་མགྱོགས་ཚད་
གཉིས་སླར་གསོ་བྱེད་ཐུབ་པ་དང་། དེ་དང་ཆབས་ཅིག་ང་ཚོའི་ལུས་པོའི་ཟུངས་ཤུགས་
ཀྱང་སླར་ཡང་རྒྱས་ཐུབ་ཀྱི་རེད། ང་ཚོ་གཉིད་ཡག་པོ་ཞིག་ཁུག་སྐབས་ལུས་པོའི་ཆ་
སྙོམས་འདི་རང་ཤུགས་ཀྱིས་འབྱུང་ཞིང་། དེ་ཡང་འདི་འདྲའི་དུས་སུ་དབུགས་ཀྱི་རྒྱུ་བ་
ལ་ཟང་ཟིང་གི་བསམ་བློ་དང་མྱོང་ཚོར་གྱིས་བར་ཆད་བྱེད་ཀྱི་མེད། དེ་ལས་ལྡོག་སྟེ།
མཚན་མོར་རྨི་ལམ་ངན་པ་མང་ཞིང་ངལ་གསོ་མ་ཐུབ་པའི་རྐྱེན་གྱིས་ང་ཚོ་ཞོགས་པར་
ཐང་ཆད་པ་ནི། ང་ཚོའི་དབུགས་ཀྱི་རྒྱུ་བ་ལ་ལུས་སེམས་གཉིས་ཀའི་ཆ་སྙོམས་སླར་
གསོ་བྱེད་པའི་གོ་སྐབས་མ་བྱུང་བས་རེད། ང་ཚོས་སྦྱོང་བརྡར་ལ་བརྟེན་ནས་གཉིད་
སད་པའི་སྐབས་སུའང་། རང་གི་དབུགས་ཀྱི་རྒྱུ་བ་ནི་རང་བྱུང་གི་འགྲོས་ལྟར་འབྱུང་
བར་བྱེད་ཐུབ་པ་དང་། འདི་ལྟ་བུའི་སྦྱོང་བརྡར་ལ་བརྟེན་ན་ལུས་སེམས་གཉིས་ཀས་
དཀའ་སྡུག་ཕྲན་བུ་ཞིག་མ་གཏོགས་མྱོང་མི་དགོས། །
རྒྱ་གར་གྱི་ཆེས་གནའ་བོའི་སྒོམ་དང་འབྲེལ་བའི་རྩོམ་རིགས་ཀྱི་ནང་དུ་གསལ་
བ་ནི། སྒོམ་གྱི་ཉམས་ལེན་སྔ་ཤོས་དེ་དབུགས་ཀྱི་རྒྱུ་བ་དང་། ཡིག་འབྲུ་རྩ་ཆེན་ ''ཨོཾ་
ལྟ་བུའི་ཐོག་ལ་དྲན་པ་འཇོག་རྒྱུ་འདི་རེད། སངས་རྒྱས་ཀྱི་དུས་སུ་དབུགས་ཀྱི་རྒྱུ་བ་
ལ་དྲན་པ་འཇོག་པ་ནི་ཉམས་ལེན་ཡོངས་གྲགས་ཤིག་ཡིན་ཞིང་། ཁོང་གིས་གསུངས་
པ་གཞིར་བཞག་ན། ཁོང་རང་ཉིད་ནི་ཉམས་ལེན་འདི་ལྟ་བུའི་ནང་དུ་ཞུགས་བཞིན་པའི་
སྐབས་སུ་སངས་རྒྱས་པ་ཞིག་ཡིན། ཁོང་གི་གདམས་ངག་ནི་སྟབས་བདེ་པོ་ཞིག་རེད།
བསམ་བཞིན་དུ་དབུགས་ཀྱི་རྒྱུ་བ་ལ་སྟངས་འཛིན་དང་འགྱུར་བ་ཅི་ཡང་མི་གཏོང་བར།
དབུགས་འབྱིན་རྔུབ་སོ་སོའི་རིང་ཐུང་ལ་མཉམ་པར་བཞག་ནས་འགོ་འཛུགས་དགོས།
ཁྱེད་ཀྱིས་སེམས་ཞི་བ་དང་ལྷན་དུ་དབུགས་ཀྱི་འབོར་ཚད་ཀྱང་ཉུང་དུ་འགྲོ་བ་དང་།
དབུགས་འབྱིན་པའམ་རྔུབ་པ་དེའང་གང་འཚམས་ཀྱིས་ཐུང་དུ་འགྲོ་བ་མཐོང་ཐུབ། རང་



72
ང་ཚོའི་ནམ་རིག་སད་པ་
གི་ཡིད་བྱེད་ནི་དབུགས་ཕྱི་ལ་འབྱིན་པ་དང་། ནང་ལ་རྔུབ་པའི་དུས་ཡུན་ཧྲིལ་པོར་
དམིགས་པའི་ཐོག་ལ་རིམ་གྱིས་གཏོད་ཐུབ་ཅིང་། མཐའ་མར་དབུགས་ཀྱི་འགྲོས་རིམ་
ཇེ་ལྷོད་དུ་སོང་བ་དང་ཆབས་ཅིག་རང་གི་ལུས་པོ་ཆ་ཚང་ཡང་ཞི་བར་གནས་ཐུབ།
སངས་རྒྱས་ཀྱིས་ཉམས་ལེན་འདི་གསུངས་པ་ནས་བཟུང་། ཨེ་ཤི་ཡའི་ཡུལ་གྲུ་
གང་སར་ནང་པའི་སྒོམ་པ་བའི་མི་རབས་བརྒྱ་ཕྲག་དུ་མས་ཡིད་ཀྱི་བདེ་བ་གཅིག་པུ་
མ་ཡིན་པར་བློའི་མཉམ་བཞག་དང་། ཞི་བདེ་ལའང་ཉམས་ལེན་འདིས་ཕན་ཐོགས་པ་
སླར་ཡང་གསར་རྙེད་བྱས་ཡོད། ཉམས་ལེན་འདིར་གོམས་འདྲིས་བྱས་ནས་དར་སྤེལ་
བཏང་ན། མི་དགེ་བའི་མྱོང་ཚོར་ཁག་ཇེ་ཉུང་དུ་འགྲོ་བ་དང་། འདི་ལྟ་བུའི་མྱོང་ཚོར་
བྱུང་ཡང་སྔར་བཞིན་སེམས་ཀྱི་ཞི་བདེ་ལ་ཤུགས་རྐྱེན་མི་ཐེབས་པར་རང་ཉིད་ལྷོད་
འཇགས་སུ་སྡོད་ཐུབ། ཕན་འབྲས་འདི་ཚོས་ཤུགས་སུ་སྟོན་པ་ནི་བློ་ལ་གོ་སྐབས་བྱུང་
ན་རང་ཉིད་གསོ་བའི་ནུས་སྟོབས་ཁྱད་པར་བ་ཞིག་ཡོད་པ་འདི་རེད། རྨ་ཁར་གཙང་མ་
བྱས་ན་རང་ངོས་ནས་སོས་པ་དང་། ཆག་ཡོད་པའི་རུས་པ་ཡག་པོར་བསྒྲིགས་ན་རང་
ངོས་ནས་འབྱར་བ་ཇི་བཞིན་འཁོན་འཛིན་དང་། འདོད་རྔམ་སོགས་ཀྱི་ནང་དུ་ཡིད་བྱེད་
མ་ལྷུང་བར། དབུགས་ཀྱི་རྒྱུ་བའི་ཐོག་ལ་དྲན་པ་བརྟན་པོར་བཞག་ན། ང་ཚོའི་སེམས་
ཁམས་ཀྱི་རྨ་ཁ་ཡང་རང་ངོས་ནས་སོས་རྒྱུ་རེད། །
དབུགས་ཀྱི་རྒྱུ་བའི་སྟེང་དུ་དམིགས་པ་བརྟན་པོར་འཇོག་པའམ། གཡེང་བའི་
བསམ་བློ་ཉུང་དུ་གཏོང་བར་ནང་པའི་སྒོམ་པ་བ་མང་པོ་ཞིག་གིས་སེམས་ནས་དབུགས་
ཀྱི་རྒྱུ་བ་ལ་གྲངས་ཀ་རྒྱག་གི་ཡོད། མི་གཞན་ཁག་ཅིག་གིས་དམིགས་ཡུལ་འདི་བསྒྲུབ་
པར་ “བོ་དྷི་" ཞེས་པའི་ཚིག་འབྲུ་གཉིས་པོ་དབུགས་འབྱིན་རྔུབ་དང་བསྟུན་ཏེ་ངག་
ནས་བཟློ་ཞིང་། བོད་བརྒྱུད་ནང་བསྟན་གྱི་ནང་དུ་ཐུན་མོང་གི་ཉམས་ལེན་ཞིག་ནི། “ཨོཾ་
ཨ་ཧཱུཾཞེས་པའི་ཡིག་འབྲུ་གསུམ་པོ་འདི་དབུགས་རྔུབ་པ་དང་། རྔུབ་མཚམས་འཇོག་
པ། འབྱིན་པ་བཅས་ཀྱི་དུས་མཚམས་སུ་ཡིག་འབྲུ་རེ་རེ་ངག་ནས་བཟློ་རྒྱུ་དེ་རེད།
ཡིག་འབྲུ་དང་པོས་ལུས་དང་། གཉིས་པས་ངག གསུམ་པས་ཡིད་བཅས་མཚོན་ཞིང་།
དབུགས་འབྱིན་རྔུབ་ཀྱི་སྐབས་སུ་ཡིད་ཀྱིས་ཡིག་འབྲུ་འདི་ཚོ་བསྐྱར་བཟློས་བྱས་ན་
ལུས་ངག་ཡིད་གསུམ་གྱི་སྒྲིབ་པ་དག་པར་འདོད། ཐབས་ལམ་འདིའི་རིགས་ནི་དབུགས་



73
ང་ཚོའི་ནམ་རིག་སད་པ།
ཀྱི་རྒྱུ་བ་ལ་དྲན་པ་གཏད་ནས་ལུས་སེམས་གཉིས་གསོ་བ་དང་། ཆ་སྙོམས་པོ་བཟོ་བར་
སངས་རྒྱས་ཀྱིས་གདམས་ངག་བསྩལ་པ་དེ་དག་ལ་བཅོས་བསྒྱུར་བྱས་པ་ལས་བྱུང་བ་
ཞིག་རེད།
ཞལ་ཆད་རྙིང་མའི་པོད་དང་པོའི་བྱུང་རབས་ནས་འགོ་བཙུགས་ཏེ། དབུགས་ཀྱི་
རྒྱུ་བས་ཇེའུ་དང་ཡེ་ཤུའི་སྲོལ་རྒྱུན་གྱི་ནང་དུའང་གོ་གནས་གལ་ཆེན་ཞིག་བཟུང་ཡོད།
བྱུང་རབས་ཀྱི་ནང་དུ་དཀོན་མཆོག་གིས་ས་གཞིའི་ཐལ་རྡུལ་ལས་མི་བཟོས་ཤིང༌། དེའི་
སྣ་ཁུང་ནང་ལ་ཚེ་སྲོག་གི་དབུགས་ཀྱི་རྒྱུ་བ་བྱིན་ཚུལ་གསུངས་ཡོད། ཞལ་ཆད་གསར་
མའི་ནང་དུ་ཡེ་ཤུ་མ་ཤི་ཀའི་དབུགས་ལ་ལྷའི་ཡོན་ཏན་ཞིག་ཡོད་པར་གསུངས་འདུག
དེ་ཡང་ཡེ་ཤུ་མ་ཤི་ཀས་ཁོང་གི་དངོས་སློབ་རྣམས་ལ་ཕུ་བཏབ་ནས་ "དམ་པའི་ཐུགས་
ཉིད་ལོངས་ཤིག་”ཅེས་གསུངས་ཡོད། གྷི་རིག་གི་ཆོས་ལུགས་རིག་པ་སྨྲ་བ་གྲྭ་བཙུན་
མེག་སི་མཱ་སེ་ Maximus the Confessor (580-662) ཡིས་ “དཀོན་མཆོག་ནི་
དབུགས་རེད་” ཅེས་སྟབས་བདེ་པོས་བརྗོད་འདུག
དབུགས་ཀྱི་རྒྱུ་བའི་ཐོག་ལ་དམིགས་པ་བཞག་ནས་སྒོམ་རྒྱག་པ་འདི་དུས་
རབས་བཞི་པའི་སྐབས་ནས་ཡེ་ཤུ་པ་ཚོར་གལ་ཆེན་ཆགས་འདུག ཡོངས་གྲགས་ལ་
ཨེ་ཝ་གྷི་རེ་སི་ Evagrius of Pontus ནི་མཚན་སྙན་ཆེ་བའི་གྲྭ་བཙུན་རི་ཁྲོད་པ་མེ་
ཁཱ་རི་ཡཱ་ས་ Macarius the elder (300-391) ཡི་རྩར་བཅར་ནས་འཚོ་བའི་ལམ་
སྟོན་གྱི་གདམས་ངག་ཅིག་གསུངས་རོགས་ཞེས་ཞུས་སྐབས། མ་ཁི་རེ་སིས་ཁོང་ལ་
རང་སེམས་ཡེ་ཤུ་མ་ཤི་ཀར་གཏད་ནས་ཡེ་ཤུ་མ་ཤི་ཀའི་གསོལ་འདེབས་ཏེ། “མགོན་
སྐྱབས་ཡེ་ཤུ་མ་ཤི་ཀ་ལགས། ཕྲན་ལ་སྙིང་རྗེས་གཟིགས་རོགས།” ཞེས་པ་འདི་
དབུགས་ཀྱི་རྒྱུ་བ་རེ་རེར་བཟློ་དགོས་པར་བཤད་པ་རེད། འདི་ནི་དབུགས་ཀྱི་རྒྱུ་བར་
དྲན་པ་གཏད་ནས་ཡེ་ཤུ་མ་ཤི་ཀའི་གསོལ་འདེབས་སྐྱོར་བ་ཟིན་བྲིས་སུ་བཀོད་པ་ཐོག་
མ་དེ་ཡིན་སྲིད།
ཉམས་ལེན་འདི་ནི་དུས་སྐབས་བར་མའི་སྐབས་སུ་ཡེ་ཤུའི་གྲུབ་མཐའ་གྷི་རིག་
གི་ལམ་ལུགས་ལ་ཞེན་འཛིན་ཅན་ Greek Orthodox གྱི་ནང་དུ་དར་རྒྱས་ཆེན་པོ་
བྱུང་ཡོད། དཔེར་ན། ཆོས་ལུགས་རིག་པ་སྨྲ་བ་ སཱན་ཊ་ སཡེ་མོན་ Saint Syemeon



74
ང་ཚོའི་རྣམ་རིག་སད་པ།
(949-1022) གྱིས་དབུགས་ཀྱི་རྒྱུ་བའི་ཐོག་ལ་དྲན་པ་འཇོག་ཚུལ་ཞིག་བསྟན་པ་དེའི
ནང་དུ་དབུགས་ཀྱི་རྒྱུ་བར་བཀོད་འདོམས་ཕྲན་བུ་བྱས་ནས་དེ་རིམ་གྱིས་དལ་དུ་གཏོང་
དགོས་པ་དང༌། འདིས་སེམས་ཞི་བར་བྱེད་པ་ལ་ཕན་ཐོགས། གྷི་རི་སིའི་སྒོམ་ཉམས་
ལེན་པ་སཱན་ཊ་ གྷི་རེ་གྷོ་རེས་ Saint Gregory Palamas ཀྱང་སྒོམ་པ་བ་གསར་བུ་
ཚོར་རང་གི་ཤེས་པ་ནི་དབུགས་ཀྱི་རྒྱུ་བ་ལ་བརྟེན་ནས་ཁ་ནང་དུ་གཏོད་དགོས་པའི་
སྐུལ་མ་བཏང་འདུག ཁོང་གིས་བརྗོད་གཞི་འདིའི་ཐོག་ལ་རྒྱས་བཤད་བྱས་པ་ནི་གཤམ་
དུ་ཡོད་པ་འདི་རེད།
གསར་དུ་ཆོས་ཀྱི་ལམ་ལ་ཞུགས་པའི་མི་ཚོའི་རྣམ་རིག་བསྒྲིམས་མ་ཐག་
ལ་སླར་ཡང་གཡེང་བར་བྱེད་པའི་རྒྱུ་མཚན་གྱིས་ཁོང་ཚོས་ངེས་པར་དུ་རྣམ་རིག་ཡང་
བསྐྱར་ཕྱོགས་གཅིག་ལ་བསྒྲིལ་དགོས། དེ་ཡང་ཁོང་ཚོར་ཉམས་མྱོང་མེད་པའི་དབང་
གིས་ཆོས་ཐམས་ཅན་གྱི་ནང་ནས་དེ་ནི་ཆེས་གཡོ་འགུལ་ཆེ་ཞིང་། ཞིབ་ལྟ་བྱེད་པར་
ཆེས་ཁག་པོ་ཡིན་པ་ཤེས་ཀྱི་མེད། རྒྱུ་མཚན་འདིའི་ཕྱིར་དགེ་རྒན་ཁག་ཅིག་གིས་ཁོང་
ཚོར་རང་གི་དབུགས་འབྱིན་རྔུབ་ལ་ཡིད་བྱེད་གཏད་ནས་སྟངས་འཛིན་ཕྲན་བུ་བྱེད་
དགོས་པ་གསུང་གི་ཡོད། དེའི་ཕྱིར་ཁོང་ཚོས་དེར་ལྟ་བཞིན་པའི་སྐབས་སུ་རྣམ་རིག་
ཀྱང་ཚུར་བསྡུ་ཆོག
སཱན་ཊ་གྷི་རེ་གྷོ་རེས་བཤད་པ་ལྟར་ན། དབུགས་ཀྱི་རྒྱུ་བའི་ཐོག་ལ་དྲན་པ་
འཇོག་པ་འདི་ལྷག་པར་ལུས་ཁམས་དང་སེམས་ཁམས་གཉིས་ཀྱི་ཞི་འཇགས་དང་ཟུང་
དུ་སྦྲེལ་ན་དབུགས་ཀྱི་རྒྱུ་བ་རང་བཞིན་གྱིས་དལ་དུ་འགྲོ། ཁོང་གིས་བརྒྱུད་རིམ་འདིའི་
མཐར་ཐུག་ལ “གཅིག་གྱུར་གྱི་བསམ་གཏན” ཟེར། ཉམས་ལེན་འདི་ལ་བྱང་ཆ་ཡོད་
མཁན་ཚོས་ “རང་གི་རྣམ་ཤེས་ཀྱི་ནུས་སྟོབས་དེ་རྒྱུན་མི་བརྟན་ཞིང་སྐད་ཅིག་མ་ཡིན་
པའི་འདུས་ཚོགས་རང་བཞིན་གྱི་རྟོགས་པ་ལས་བཀྲོལ་ཞིང་། དབང་ཤེས་ཀྱི་སྣང་བའི་
རིགས་ཐམས་ཅད་དང་། སྤྱིར་ང་ཚོའི་ཤུགས་རྐྱེན་འོག་ཏུ་ཡོད་པའི་ལུས་པོའི་བྱ་སྤྱོད།
ཐ་ན་ཡོངས་སུ་ང་ཚོའི་ཤུགས་རྐྱེན་འོག་ཏུ་མེད་པའི་དབུགས་ཀྱི་རྒྱུ་བ་ལྟ་བུའི་ནང་ནས་
ཀྱང་བཀྲོལ་ཡོད།” ཚིག་གཞན་ཞིག་གིས་བཤད་ན། ཉམས་ལེན་འདིའི་ཐོག་ནས་བློ་རྩེ་
གཅིག་ཏུ་བསྒྲིམ་པ་དེས་སེམས་ནང་དུ་བསྡུས་ཏེ། ལུས་པོའི་བྱ་འགུལ་གྱི་རིགས་ཐམས་



ང་ཚོའི་རྣམ་རིག་སད་པ།
75
ཅད་དང་། ང་ཚོའི་ཁོར་ཡུག་དང་འབྲེལ་བའི་དབང་ཤེས་ཀྱི་མྱོང་བ། ཐ་ན་བསམ་བློ་
བཅས་ལས་རིང་དུ་གྱེས་འགྲོ། ད་ལྟ་ནི་རང་ཉིད་ཀྱི་ནང་རོལ་ལ་ཞིབ་ལྟ་ཟབ་མོ་བྱེད་པའི་
དུས་ཚོད་ཡིན་པ་ལས་ཕྱིའི་ངོས་ནས་བསྡད་དེ་བྲེལ་འཚུབ་ཀྱི་ཆེད་དུ་བྲེལ་འཚུབ་བྱེད་
པའི་དུས་མིན།
སེ་པན་ Spain ནས་ཡིན་པའི་སྒོམ་ཉམས་ལེན་པ་གྲགས་ཆེན་སཱན་ཊ་ འཇོན་
Saint John of the Cross (1542-91）གྱིས་ཉམས་ལེན་འདི་ལ་ཆོས་ཕྱོགས་ནས་
ཡོད་པའི་ཤུགས་བསྟན་རྣམས་གསལ་པོར་བརྗོད་འདུག ཁོང་གིས”་དཀོན་མཆོག་དང་
གཅིག་གྱུར་བྱེད་པའམ་དཀོན་མཆོག་གི་ངོ་བོ་ལ་འཐིམ་པའི་རྣམ་ཤེས་ཀྱིས་དཀོན་
མཆོག་གི་སྟེང་དུ་དབུགས་ཀྱི་རྒྱུ་བའི་ངོ་བོའི་ཐོག་ནས་དཀོན་མཆོག་འབྱིན་རྔུབ་བྱེད་
པ་དང་། དཀོན་མཆོག་གི་ངོ་བོ་ཡིན་པའི་དབུགས་ཀྱི་རྒྱུ་བ་གཅིག་མཚུངས་བརྒྱུད་
ནས་ཁོ་མོའི་སྟེང་དུ་དཀོན་མཆོག་གིས་ཁོ་མོ་འབྱིན་རྔུབ་བྱེད་ཀྱི་ཡོད”ཅེས་བྲིས་འདུག
ཚིག་འདི་ཚོས་དཀོན་མཆོག་ནི་དབུགས་ཀྱི་རྒྱུ་བ་བརྒྱུད་ནས་འགྲོ་བ་མི་ཚང་མའི་སྟེང་
དུ་ཡོད་པ་བསྟན་ཡོད་ལ། འདི་ནི་ཡེ་ཤུའི་ཆོས་ལུགས་རིག་པའི་ནང་དུ་ཐོག་མར་བྱུང་
བའི་བརྗོད་གཞི་ཞིག་ཡིན་ཞིང་། དབུགས་ཀྱི་རྒྱུ་བའི་ཐོག་ལ་དྲན་པ་འཇོག་པའི་ཡེ་ཤུ་
པའི་ཉམས་ལེན་གྱི་དམིགས་ཡུལ་མཐར་གཏུགས་ནི་ང་ཚོ་ཚང་མའི་སྟེང་དུ་ཡོད་པའི་
དཀོན་མཆོག་གི་རང་བཞིན་དེ་རྟོགས་རྒྱུ་འདི་རེད། །
སྒོམ་གྱི་ཉམས་ལེན་འགོ་རྩོམ་པ་ནི་སྡོང་ཕྲུག་ཅིག་ས་ནང་དུ་འཛུགས་པ་ལྟ་བུ་
ཡིན། སྡོང་ཕྲུག་དེར་རྩ་བ་བརྟན་པོ་ཞིག་རྒྱས་མིན་དང་། དེ་ཚད་གཞི་ལོན་པ་ཞིག་ཏུ་
འཚར་ཐུབ་མིན། ལོ་མང་པོ་ཞིག་ལ་བདེ་ཐང་དུ་གནས་ཐུབ་མིན་བཅས་ནི་དེ་འཛུགས་
སའི་ས་དང་འཚོ་བཅུད་ལ་ཐུག་ཡོད། དངོས་ཡོད་གནས་ལུགས་ལ་བཟུང་བའི་ང་ཚོའི་
ལྟ་ཚུལ་དང་། རིན་ཐང་། འདམ་ང་དང་པོ། འཚོ་བ་སྐྱེལ་སྟངས་བཅས་ནི་ང་ཚོའི་སྒོམ་
སྒྲུབ་ལ་རྒྱབ་སྐྱོར་བྱེད་པའི་ས་གཞི་ལྟ་བུ་རེད། གལ་ཏེ་ཆ་རྐྱེན་འདི་དག་འགྲིག་ན་ང་
ཚོའི་སྒོམ་དེ་ཡུན་རིང་ལ་འཕེལ་རྒྱས་འགྲོ་ཞིང་། ང་ཚོའི་འཚོ་བའང་ཧ་ཅང་ཕྱུག་པོར་
འགྱུར་ངེས། དེ་ལྟར་མིན་ཚེ་ང་ཚོས་སྒོམ་རྒྱག་པ་ནི་ཕལ་ཆེར་ཡུན་མི་གཏན་པ་དང་།
ཐ་ན་གཏན་ནའང་ཕྱི་ཚུལ་ཙམ་མ་གཏོགས་ཚད་ལྡན་ཞིག་མི་ཡོང་།



76
ང་ཚོའི་ནམ་རིག་སད་པ་
དམ་པའི་གསུང་རབ་ཀྱི་ནང་དུ་འགྲོ་བ་མི་ནི་དཀོན་མཆོག་གིས་རང་གི་
གཟུགས་བརྙན་ལ་བལྟོས་ནས་གསར་གཏོད་བྱས་པ་ཡིན་ཞེས་པའི་གསུང་འདིས་
ཐོག་མའི་ཡེ་ཤུའི་སྲོལ་རྒྱུན་གྱི་སྒོམ་ལ་རྒྱབ་རྟེན་ཤུགས་ཆེན་བྱས་ཤིང་། ཡེ་ཤུའི་ཆོས་
ལུགས་ཀྱི་སྒོམ་པ་བ་ཚོས་རང་གི་ཉམས་ལེན་གྱི་ཆེད་དུ་བློས་གཏོང་བྱས་ནས་དཀོན་
མཆོག་དང་དབྱེར་མེད་དུ་འཚོ་བར་ཧུར་བརྩོན་མཛད་ཡོད། དེ་ཡང་ཁོང་ཚོས་ཁོང་གི་
རྫོགས་ལྡན་གྱི་ཁྱད་ཆོས་རྣམས་ལ་ཅི་ལྕོགས་ཀྱིས་བརྩོན་ལེན་བགྱིས་པ་རེད། ཡེ་ཤུ་
ལ་བཀའ་རྒྱ་བླ་མེད་དེ་ཅི་ཞིག་ཡིན་ནམ་ཞེས་ཡེ་ཤུའི་ཆོས་ལུགས་ཀྱི་རིན་ཐང་གི་སྐོར་
ནས་བཀའ་འདྲི་ཞུས་སྐབས། ཁོང་གིས”མགོན་སྐྱབས་དཀོན་མཆོག་ལ་རང་གི་བློ་
ཧྲིལ་པོ་དང་། སེམས་ཧྲིལ་པོ། ཡིད་ཧྲིལ་པོའི་ཐོག་ནས་གཅེས་པར་ཟུངས་ཤིག འདི་
ནི་བཀའ་རྒྱ་དང་པོ་དང་བླ་མེད་དེ་ཡིན། གཉིས་པའང་འདི་དང་འདྲ་བ་ཞིག་ཡིན། ཁྱིམ་
མཚེས་ལ་རང་དང་འདྲ་བར་གཅེས་པར་ཟུངས་ཤིག ཁྲིམས་ཐམས་ཅད་དང་། ལུང་
སྟོན་པ་པོ་རྣམས་བཀའ་རྒྱ་འདི་གཉིས་ལ་བརྟེན་ཡོད”ཅེས་གསུངས། །
ཐོག་མའི་སྐབས་ཀྱི་ཡེ་ཤུའི་ཆོས་ལུགས་ཀྱི་ནང་དུ་དཀོན་མཆོག་ལ་གཅེས་
པའི་དབང་གིས་དཀོན་མཆོག་རྟོགས་པའི་འདུན་པ་ལྷད་མེད་ཅིག་མངོན་ཞིང་། དཀོན་
མཆོག་ནི་འགྱུར་མེད་ “རྟག་བརྟན་གྱི་འོད་སྣང་” ལྟ་བུའི་རྣམ་པར་བསྒྱུར་བ་དང་། མྱོང་
བའི་ཐོག་ནས་དངོས་ཡོད་གནས་ལུགས་མཐར་ཐུག་འདི་རྟོགས་ན་ད་གཟོད་བདེ་སྐྱིད་
རྣལ་མ་ཞིག་རྙེད་ཐུབ། དཀོན་མཆོག་རྟོགས་པ་ལ་བརྟེན་ནས་“བདེན་པ་ལས་བྱུང་བའི་
བདེ་བ་”འབྱུང་བར་ཡིད་ཆེས་བྱས་པ་དང་། “ རྫོགས་ལྡན་གྱི་འཚོ་བ་" ཡང་བདེན་པ་
ལས་བྱུང་བའི་བདེ་བ་འདིར་ཐུག་ཡོད། དེའི་ཕྱིར་ཆེས་ཕྲ་མོའི་གནས་རིམ་དུ་ང་ཚོས་
རྟོགས་དགོས་པ་ནི་ང་ཚོ་བདེ་ལ་འགོད་པའི་བདེན་པ་འདི་ཇི་ལྟར་རྙེད་རྒྱུ་དེ་ཡིན།
ནང་ཆོས་ཀྱི་ཆེས་ཐོག་མའི་དམིགས་འབེན་ནི་འཇིག་རྟེན་འཁོར་བ་ལས་རྒྱལ་
རྒྱུ་འདི་ཡིན་ནའང་། ཕྱི་ལོ་འགོ་བཙུགས་མ་ཐག་པའི་སྐབས་ཤིག་ལ་ཐེག་པ་ཆེན་པོ་
ཞེས་པའི་ནང་པའི་ལས་འགུལ་གསར་པ་ཞིག་རྒྱ་གར་དུ་དར། སྲོལ་རྒྱུན་འདི་ལ་རྒྱབ་
སྐྱོར་བྱེད་མཁན་ཚོས་སོ་སོ་གཅིག་པུ་ཆེད་དུ་འཁོར་བ་ལས་ཐར་བར་བྱེད་པ་ནི་མིག་
རྒྱ་ཆུང་དྲགས་པར་བསམས་ཤིང་། སེམས་ཅན་ཐམས་ཅད་སྡུག་བསྔལ་ལས་བསྒྲལ་



ང་ཚོའི་རྣམ་རིག་སད་པ།
77
ནས་རྟག་བརྟན་གྱི་བདེ་ལ་འགོད་པའི་ཆེད་དུ་རང་ཉིད་སངས་རྒྱས་ཀྱི་གོ་འཕང་ཐོབ་
པར་འདོད་པའི་བྱང་ཆུབ་ཀྱི་སེམས་འདི་དར་སྤེལ་བཏང་། རང་ཉིད་སངས་མ་རྒྱས་
པའི་སྔོན་གྱི་ཚེ་རབས་གྲངས་ལས་འདས་པའི་རིང་ལ་ཤཱཀྱ་ཐུབ་པས་བྱང་ཆུབ་ཀྱི་
སེམས་ཉམས་ལེན་གནང་ནས་ཁོང་གི་རྗེས་འབྲང་བ་རྣམས་ལ་མིག་དཔེ་མཛད་ཡོད།
བྱང་ཆུབ་ཀྱི་སེམས་ཀྱི་རྟེན་གཞི་ནི་སེམས་ཅན་ཐམས་ཅད་ལ་རྫོགས་པའི་སངས་རྒྱས་
ཀྱི་གོ་འཕང་སྒྲུབ་པའི་ནུས་པ་ཡོད་པ་འདི་ཡིན་ཞིང་། རང་གི་ཉིན་རེའི་འཚོ་བའི་ནང་
དུ་ནུས་པ་དེ་ངོས་འཛིན་རྒྱུ་ནི་ང་ཚོའི་དཀའ་ཚེགས་ཤིག་རེད། ང་ཚོས་བདེ་བ་རྣལ་མ་
དང་། བདེན་པ། དགེ་བ་བཅས་ཀྱི་དམིགས་འབེན་རྣམས་གཅིག་ཏུ་བསྒྲིལ་ན་ད་གཟོད་
མི་ཚེའི་སྙིང་པོ་དེ་ཡོངས་སུ་གསར་རྙེད་བྱེད་ཐུབ།།



ལེའུ་བདུན་པ་ཉམས་ལེན།
་
གནས་འགྱུ་འདྲེས་པ།
༄༅། །རྐུབ་སྟེགས་ཤིག་གི་སྟེང་དུ་སྡོད་པ་དང་། དཀྱིལ་ཀྲུང་དུ་གནས་པ། ཡང་ན་སྒལ་
བ་ས་ལ་བཞག་ནས་ཉལ་བ་གང་ཞིག་ཡིན་རུང་རང་གི་ལུས་པོ་བདེ་པོ་བཟོས། ཐོག་མར་
ལུས་པོ་རང་གི་ངང་དུ་བཞག་ནས་འདི་ལ་ཁྱད་ཆོས་གསུམ་ཚང་བར་བྱ་དགོས། དང་པོ་
ནི་ལུས་པོ་ལྷོད་པ་དང་། ཞི་བ། བདེ་བ་བཅས་ཡིན་ཞིང་། ཁྱད་ཆོས་འདི་དག་ནི་སྐར་མ་
ཉི་ཤུ་རྩ་ལྔའི་དུས་ཡུན་གྱི་ཐུན་མ་རྫོགས་བར་དུ་རྒྱུན་བསྲིང་ཐུབ་པར་གྱིས། སྒོམ་གྱི་
ཉམས་ལེན་ནི་དཀའ་ཚེགས་ཆེ་བས་རང་གི་ལུས་པོ་ལ་དཀའ་སྡུག་འཕར་མ་ཞིག་མྱོང་
དུ་མི་འཇུག་རྒྱུ་ནི་གལ་ཆེན་ཞིག་ཡིན། གཉིས་པ་རང་གི་ལུས་པོ་ཞི་འཇགས་སུ་གནས་
ཤིང་། ལུས་པོར་འཕྲུག་པ་དང་། གཡོ་འགུལ་ཙག་ཙིག་ལྟ་བུའི་འགུལ་བསྐྱོད་ལ་གཡོལ་
ཐབས་བྱོས། རྐང་པ་དང་སྒལ་བ་ལ་ན་ཟུག་ལངས་ན་ད་གཟོད་གཡོ་འགུལ་བྱོས། གསུམ་
པ་སྤྱང་གྲུང་དོད་པའི་འདུག་སྟངས་ཤིག་དགོས་ཤིང་། གལ་ཏེ་ཁྱེད་ནི་ལུས་སྟོད་གྱེན་དུ་
ལངས་ནས་བསྡད་ཡོད་ཚེ་སྒལ་བ་དྲང་པོར་བཞག་སྟེ། བྲང་ཁོག་ཅུང་ཙམ་ཡར་འགྱོག་
དགོས། འདི་ལྟར་བྱས་ན་རང་གི་གྲོད་ཁོག་གི་ནང་དུའང་དབུགས་རང་འགུལ་དུ་འགྲོ་
ཐུབ། གལ་ཏེ་ཁྱེད་ནི་སྒལ་བ་ས་ལ་བཞག་ནས་ཉལ་ཡོད་ཚེ་ལུས་པོ་མར་བརྐྱངས་ནས་
ལག་ངར་གཉིས་དང་ལུས་པོའི་བར་ལ་ལག་ངར་གྱི་རིང་ཐུང་ཞིག་ཞོག མིག་གཉིས་ནི་
ཕྱེད་ཀ་འབྱེད་དགོས་ནའང་ཡུལ་བྱེ་བྲག་པ་ཞིག་དམིགས་སུ་བཀར་ནས་བལྟ་མི་ཉན།
ད་ནི་ཁྱེད་ཀྱིས་རང་ཉིད་ཀྱི་ངག་སྒོ་དེ་རང་གི་ངང་དུ་འཇོག་པ་དང་། དེ་ནི་རྩོལ་



80
གནས་འགྱུ་འདྲེས་པ།
མེད་ཀྱི་ཁ་ཁུ་སིམ་པོ་ཞིག་ཡིན་ལ། འདི་དང་ཆབས་ཅིག་སྔོན་མའི་སྒོམ་གྱི་ནང་དུ་བྱས་
པ་ལྟར་དབུགས་ཀྱི་རྒྱུ་བའང་རང་བྱུང་གི་འགྲོས་རིམ་དུ་ཞོག དབུགས་འབྱིན་ཐེངས་
རེར་ལུས་པོའི་སྟེང་གི་གྱིམ་ཤུགས་རྣམས་ཕྱིར་འདོན་པ་དང་། ལྷོད་ལྷོད་བྱས་ནས་
དབུགས་ནང་ལ་རྡུབ་པ་རང་འགུལ་དུ་མ་བྱུང་བར་དུ་ཡོད་ཚད་ཕྱིར་གློད་དགོས། གཉིད་
མཐུག་པོ་ཁུག་བཞིན་པའི་སྐབས་དང་འདྲ་བར་དབུགས་ཀྱི་འབྱིན་རྔུབ་ནི་རྩོལ་མེད་རང་
བྱུང་གིས་འབྱུང་དུ་ཆུགས། འོན་ཀྱང་། དབུགས་འབྱིན་རྔུབ་ཀྱི་ལན་རེར་དྲན་པས་ལུས་
པོའི་ནང་གི་དབུགས་ཀྱི་རྒྱུ་བའི་རེག་ཚོར་ཟིན་ཐུབ་པ་གྱིས། སྐབས་འདིར་སྔོན་འགྲོའི་
ཚུལ་དུ་སྐར་མ་ཁ་ཤས་ཤིག་ལ་དབུགས་རྔུབ་ཐེངས་རེ་རེ་བརྩིས་ནས་བསམ་བཞིན་དུ་
སེམས་ལྷོད་ལ་འབབ་པར་བརྩོན་པ། ཡང་ན་དབུགས་ཀྱི་རྒྱུ་བ་རེ་རེ་དང་ལྷན་དུ་ཨོཾ་ཨཱ་
ཧཱུྃ་ཞེས་པའི་ཡིག་འབྲུ་གསུམ་པོ་འདི་དང་། དེ་མིན་ཡེ་ཤུའི་གསོལ་འདེབས་བསྡུས་པ་
སྟེ་ཡེ་ཤུ་ཞེས་པ་འདི་ཡིད་ཀྱིས་བཟླས་ནའང་འགྲིག །
དབུགས་ནང་ལ་འདྲེན་སྐབས་དབུགས་ཀྱི་རྒྱུ་བའི་རེག་ཚོར་ལུས་པོའི་གང་དུ་
བྱུང་ན་དེར་དམིགས་པ་གཏོད་ཅིང་། དབུགས་ཕྱི་ལ་གཏོང་སྐབས་རང་འགུལ་གྱིས་མ་
བྱུང་བའི་བསམ་བློ་རྣམས་གློད་གྲོལ་བྱ་དགོས། དེ་དག་ནི་རང་གི་དབུགས་འབྱིན་གྱི་
བསེར་བུས་ཕར་འདེད་བཞིན་པའི་ལོ་མ་ལྟ་བུར་འདུ་ཤེས་བཟུང་ནས་འགྲོ་རུ་ཆུགས།
དེ་མཚུངས་སུ་གལ་ཏེ་དམིགས་པ་ནི་རང་གི་ཉེ་འཁོར་ལས་བྱུང་བའི་སྒྲ་དང་སྣང་བ་
ཞིག་གི་ནང་དུ་ལྷུང་ཡོད་ཚེ། དེ་དག་ལ་བཙན་གནོན་མེད་པར་ཡལ་དུ་བཅུག་ནས་རང་
གི་ཡིད་བྱེད་ལུས་པོའི་ནང་གི་རེག་ཚོར་གྱི་ཁྱབ་ཁོངས་སུ་བསྡུ་དགོས། དབུགས་ཀྱི་
རྒྱུ་བ་ལན་ཉི་ཤུ་རྩ་གཅིག་ལ་བགྲངས་ནས་ཁྱེད་ཀྱིས་རང་སེམས་བརྟན་པོ་བཟོ་ཆོག
ད་ལྟ་ཐུན་འདིའི་ཉམས་ལེན་གཙོ་བོ་སྟེ། རང་སེམས་རང་གི་ངང་དུ་འཇོག་རྒྱུ་འདི་
ཡིན། ཐོག་མའི་སྔོན་འགྲོའི་སྐབས་སུ་ཡིད་བྱེད་ནི་རང་གི་ཉེ་འཁོར་ལས་ཚུར་བསྡུས་
ནས་ལུས་པོའི་ཁྱབ་ཁོངས་ཀྱི་དབུགས་ཀྱི་རྒྱུ་བའི་ཐོག་ལ་དྲན་པ་འཇོག་པར་ཉམས་
ལེན་བྱས་པ་རེད། འོན་ཀྱང་། ད་ནི་ཁྱེད་ཀྱིས་རང་གི་ཡིད་བྱེད་ལུས་པོའི་ཁྱབ་ཁོངས་
ནས་ད་དུང་ནང་དུ་བསྡུས་ཏེ་བློའི་ཁྱབ་ཁོངས་ལ་འཇོག་དགོས་ཤིང་། དེར་སེམས་ཀྱི་
སྣང་བརྙན་དང་། བསམ་བློ། མྱོང་ཚོར། འདོད་པ། དྲན་ཤེས། སྟོང་སེམས་སོགས་འཕེལ་



གནས་འགྱུ་འདྲེས་པ།
81
འགྲིབ་བྱེད་ཀྱིན་ཡོད། ཁྱེད་ཀྱིས་ད་དུང་སྣང་བ་དང་། སྒྲ། རེག་བྱའི་ཚོར་བ་སོགས་
འཛིན་ངེས་ཀྱང་། རང་གི་དང་བ་དང་ཡིད་བྱེད་སེམས་གཅིག་པུའི་སྟེང་དུ་གཏོད་དགོས།
མྱོང་བའི་ཁྱབ་ཁོངས་འདི་ངོས་འཛིན་པའི་རམ་འདེགས་སུ་བསམ་བཞིན་དུ་སེམས་ཀྱི་
སྣང་བརྙན་བསྐྲུན་ཞིང་། དེ་ནི་ཀུ་ཤུ་དང་ཚ་ལུ་མ་ལྟ་བུ་སྤྱིར་བཏང་བ་དང་། ཡང་ན་ཡེ་ཤུ་
དང་སངས་རྒྱས་ལྟ་བུ་འགངས་ཆེན་གང་རུང་གི་སྣང་བརྙན་ཞིག་ཡིན་ཆོག སྣང་བརྙན་
དེ་མ་ཡལ་བར་དུ་དེའི་སྟེང་ལ་དམིགས་པ་ཞོག ཁྱེད་ཀྱིས་ད་ནི་རང་གི་ཡིད་བྱེད་དེ་བློའི་
ཁྱབ་ཁོངས་སུ་བསྡུས་ཟིན་ཅིང་། དེར་མུ་མཐུད་ནས་གནས་པར་བྱས་ནས་སེམས་ཀྱི་
སྣང་བརྙན་རྗེས་མ་དེ་རང་ངོས་ནས་འབྱུང་བར་སྒུག་དགོས། སྣང་བརྙན་དེ་ཤར་མ་ཐག་
ལ་བདག་ཏུ་འཛིན་པའམ་ཕར་བཙན་གྱིས་འདེད་པ་སོགས་མི་བྱ་བར་ཤེས་ཚོར་གྱིས་
ཟིན་པར་གྱིས།
ཉམས་ལེན་འདི་ལ་ཞུགས་པ་ནི། རང་ཉིད་སེམས་ཀྱི་འཁྲབ་སྟོན་ཁང་དུ་མདུན་
ངོས་གྲལ་རིམ་གྱི་སྟེགས་བུའི་སྟེང་ལ་སྡོད་པ་ལྟ་བུ་ཞིག་ཡིན། རང་ཉིད་ནི་གར་སྟེགས་
སྟེང་དུ་སུ་ཡོང་དགོས་མིན་དང་། ཁོང་ཚོས་ཅི་ཞིག་བྱེད་དགོས་མིན་སོགས་ལ་བཀོད་
འདོམས་ཀྱི་འཁྲབ་ཁྲིད་པ་ཞིག་མིན་ལ། གར་སྟེགས་སྟེང་དུ་ཡར་ལངས་ནས་འཁྲབ་
ཚན་འདྲ་མིན་གྱི་ནང་དུ་ཞུགས་པའི་འཁྲབ་སྟོན་པའང་མིན། རང་ཉིད་ནི་གར་སྟེགས་
ཐོག་གི་བྱ་དངོས་དང་། འཁྲབ་མཁན། འཁྲབ་ཚན་སོགས་ལ་ཐེ་གཏོགས་མི་བྱེད་ཅིང་།
དང་བ་ཆེ་བའི་ལྟད་མོ་བ་ཞིག་ཡིན། འཁྲབ་ཚན་རྗེས་མ་ཅི་ཞིག་ཡིན་མིན་རང་ཉིད་ཀྱིས་
མི་ཤེས། དང་ཐོག་ཁྱེད་ནི་ཉམས་ལེན་འདི་ལ་འཇུག་དུས་རང་སེམས་གློ་བུར་དུ་ནག་
ཐོམ་མེར་འགྲོ་སྲིད། ངང་རྒྱུད་རིང་པོ་བྱས་ཏེ་མུ་མཐུད་ནས་སེམས་ལ་བལྟ་དགོས་
པ་དང་། དུས་ཡུན་གང་འཚམས་ཀྱི་རྗེས་ནས་སེམས་ཀྱི་སྣང་བརྙན་རྣམས་འབྱུང་ངེས་
ཤིང་། དེ་དུས་སྣང་བརྙན་དེ་དག་ལ་ཞིབ་ལྟ་བྱེད་པ་ཙམ་ལས་རང་ཉིད་དེ་དག་གི་ནང་དུ་
ཞུགས་མི་ཉན། སྣང་བརྙན་དེ་དག་དང་རང་ཉིད་ཀྱི་བར་ལ་རྒྱང་ཐག་ཐུང་ངུ་ཞིག་འཛིན་
དགོས། དེ་དག་ཐོག་མར་ཇི་ལྟར་འབྱུང་ཚུལ་དང་། འགུལ་ཚུལ། འགྱུར་ཚུལ། མཐའ་
མར་ཇི་ལྟར་ཡལ་ཚུལ་སོགས་ལ་དྲན་པ་གཏད་ནས་སྣང་བརྙན་རྣམས་ཀྱི་གཡོ་འགུལ་རེ་
རེར་ཞིབ་ལྟ་བྱོས།



82
གནས་འགྱུ་འདྲེས་པ།
རྟོག་པའམ་སེམས་ཀྱི་ཅ་ཅོ་ཡང་ཤེས་པས་འཛིན་དགོས། དེ་ཡང་ཁྱེད་ཀྱིས་
བསམ་བཞིན་དུ་འདི་ནི་སེམས་རེད་ལྟ་བུའི་སྤྱིར་བཏང་གི་བསམ་བློ་ཞིག་བསྐྱེད་པ་
དང༌། དེ་མིན་ཡེ་ཤུའི་གསོལ་འདེབས་དང་ཡང་ན་གཟུངས་སྔགས་སོགས་ཡིད་ཀྱིས་
བཟླས་བརྗོད་བྱས་ནས་འགོ་བརྩམ་ཆོག བསམ་བློ་ཞིག་བྱུང་ན་དེར་ཞིབ་ལྟ་ནན་མོ་
བྱས་ནས་བསམ་བློ་དེ་གློ་བུར་རམ་རིམ་གྱིས་ཡལ་ཚུལ་ལ་དོ་སྣང་གྱིས། བསམ་བློ་དེ་
ཡལ་མ་ཐག་ཏུ་བསམ་བློ་དེ་ཡལ་སའི་གཞི་ལ་བློ་རྩེ་གཅིག་ཏུ་གཏོད་དགོས། འདི་ལྟར་
ཁྱེད་ཀྱིས་སེམས་ཀྱི་བར་སྣང་ལ་ཞིབ་ལྟ་བྱེད་ཐུབ་པ་དང་། འདི་ནི་སེམས་བྱུང་རྗེས་མ་
དེ་འབྱུང་སའི་གཞི་རེད།
རྟོག་པ་༼ ཐོག་མར་ཆེད་དུ་བསྐྱེད་པ་དང་། རིམ་གྱིས་རང་ངོས་ནས་འབྱུང་དུ་
འཇུག་དགོས། ༽ དང་། སེམས་ཀྱི་སྣང་བརྙན་ལ་ཞིབ་ལྟ་བྱེད་པར་གོམས་འདྲིས་བྱུང་
བའི་རྗེས་སུ་སེམས་ཀྱི་བར་སྣང་དང་། དེའི་ནང་དུ་ཅི་ཞིག་འབྱུང་མིན་ལ་མུ་མཐུད་ནས་
ཞིབ་ལྟ་བྱེད་དགོས། སེམས་ཀྱི་བར་སྣང་འདི་ནི་དངོས་ཁམས་ཀྱི་ཡུལ་བྱེ་བྲག་པ་ཞིག་
གི་སྟེང་དུ་གྲུབ་མེད་པ་དང་། འདི་ལ་ལྟེ་བ་དང་མཐའ། ཆེ་ཆུང་གི་ཚད་གཞི། ས་མཚམས་
སོགས་མེད། བསམ་བློ་དང་སྣང་བརྙན་ལ་ཞིབ་ལྟ་བྱེད་པ་འགོ་འཛུགས་སྐབས། རྟོག་པ་
དང་སྣང་བརྙན་དེ་དག་ཁྱེད་ལ་སྣང་བའི་མོད་ལ་ཡལ་སྲིད། ངང་རྒྱུད་རིང་པོ་བྱས་ནས་
ལྷོད་པོར་སྡོད་དགོས་ཤིང་། དེ་ནས་ཁྱེད་ཀྱིས་བློའི་གཡོ་འགུལ་གྱི་ཁྲོད་ནས་ཞི་འཇགས་
ཀྱི་གཞི་ཞིག་གསར་རྙེད་བྱེད་རྒྱུ་རེད། ང་ཚོས་ཉམས་ལེན་འདི་འགོ་འཛུགས་སྐབས་
རྒྱུན་ལྡན་གྱི་རང་སེམས་རྒོད་པོ་དེ་ཁ་བའི་ལྷང་ལི་བསྒུལ་བ་ལྟ་བུ་ཞིག་ཡིན། དེ་ཡང་
དྲན་ཤེས་དང་སྟོང་བསམ་ནི་ཁ་བའི་འདབ་མ་ལྟར་འཚུབ་སྟེ། རེ་འགའ་ནི་འབྱུང་བཞིན་
པ་དང་རེ་འགའ་ནི་ཡལ་བཞིན་ཡོད། སེམས་ནི་རང་གི་ངང་དུ་འཇོག་པ་འདི། སེམས་ཀྱི་
བྱ་འགུལ་ཚང་མར་འགྱུར་བ་དང༌། འགོག་རྐྱེན། སྟངས་འཛིན་སོགས་མི་བྱེད་པར་རང་
ངོས་ནས་འབྱུང་དུ་འཇུག་རྒྱུ་འདི་ཡིན།
ཉིན་རེའི་འཚོ་བའི་ནང་བསམ་བློ་དང་། མྱོང་ཚོར། འདོད་པ་སོགས་ཀྱི་རིགས་
འདྲ་མིན་ཞིག་འབྱུང་གི་ཡོད། ང་ཚོའི་བློ་ནི་རང་གི་ཉེ་འཁོར་གྱི་ཕྱིའི་འཇིག་རྟེན་ལ་
ཕྱོགས་སྐབས། ཉི་ཟེར་གྱིས་ཉིན་མོའི་སྐར་མ་རྣམས་བསྒྲིབ་པ་ལྟར། ང་ཚོའི་དབང་



གནས་འགྱུ་འདྲེས་པ།
83
ཤེས་ཀྱི་མྱོང་བ་དག་གིས་ནང་གི་ཡིད་ཀྱི་མྱོང་བའི་ཁྱབ་ཁོངས་དེ་ཟིལ་གྱིས་གནོན་
གྱི་ཡོད། ང་ཚོས་སེམས་ཀྱི་བྱ་འགུལ་ཁག་ལ་དམིགས་པ་མ་གཏད་ནའང་དེ་དག་ནི་
ཤེས་ཚོར་གྱིས་མ་ཟིན་པའི་སྒོ་ནས་འབྱུང་ཞིང་། དེ་དག་གིས་ང་ཚོའི་འཚོ་བའི་སྟེང་ལ་
ཤུགས་རྐྱེན་ཆེན་པོ་ཞིག་ཐེབས་ཀྱིན་ཡོད་པ་རེད། ཉམས་ལེན་འདིའི་ནང་དུ་ང་ཚོས་
རང་སེམས་ཀྱི་རྙོག་དྲའི་སྒམ་ཆུང་ཁ་ཕྱེས་ནས་སེམས་ཀྱི་བར་སྣང་དེའི་ནང་དུ་ཅི་ཞིག་
འབྱུང་གི་ཡོད་པ་དེར་བློ་རྩེ་གཅིག་ཏུ་བསྒྲིམ་དགོས། རྟོག་པ་འབྱུང་དུས་རང་ཉིད་ནི་ཡང་
ཡང་དེ་དག་གི་ནང་དུ་ལྷུང་བ་དང་། རང་གི་དམིགས་པའང་བསམ་བློ་དེ་དག་གི་འདུས་
དོན་གྱི་ཕྱོགས་ལ་དབང་མེད་དུ་འཁྱམ་འགྲོ། དཔེར་ན། ད་ནང་ཞོགས་པར་མི་ཞིག་ལ་
ཐུག་འཕྲད་བྱས་པའི་དྲན་འཛིན་དེ་བློ་ལ་ཤར་ན། ཁྱེད་ཀྱི་དམིགས་པ་ནི་དེའི་ཕྱོགས་ལ་
འཁོར་ནས་འདས་ཟིན་པའི་བྱ་བ་མང་པོ་ཞིག་ལ་སྔོག་འདོན་བྱེད་རྒྱུ་རེད། འདི་ནི་ཉིན་
མོའི་རྨི་ལམ་ལྟ་བུ་ཡིན་ཞིང་། ཉམས་ལེན་འདིའི་ནང་དུ་དྲན་འཛིན་དེའི་སྣང་བརྙན་དང་།
རྟོག་པ་རྣམས་ད་ལྟ་རང་ངོས་ནས་སེམས་ནང་དུ་འབྱུང་བཞིན་པའི་བྱུང་བ་ཞིག་ཡིན་
པ་འདི་ལ་ཞིབ་ལྟ་བྱེད་བཞིན། རང་གི་དམིགས་པ་ནི་འདས་དོན་གྱི་ནང་ལ་འགྲོ་རུ་མ་
འཇུག འདི་དང་གཅིག་མཚུངས་སུ་སྟོང་བསམ་དང་། སེམས་ཁྲལ། འབྱུང་འགྱུར་སྐོར་
གྱི་རེ་འདུན་སོགས་རང་གི་བློ་ལ་སྐྱེ་སྐབས། འདི་དག་ནི་ད་ལྟའི་དུས་ཀྱི་བློའི་བྱུང་བ་
ཞིག་ཡིན་པའི་ཐོག་ནས་ཤེས་ཚོར་གྱིས་ཟིན་ཐུབ་པ་བྱ་དགོས།
སེམས་ནི་རྒྱུན་དུ་གཡོ་ནའང་རྟོག་པ་དང་སྣང་བརྙན་གྱི་གཡོ་འགུལ་ཁྲོད་ནས་
བློའི་བར་སྣང་ཞིག་ད་དུང་ཡོད། བར་སྣང་འདིའི་ནང་དུ་ང་ཚོ་ནི་རང་གི་བསམ་བློའི་
འདུས་དོན་དག་གིས་དུས་དང་གནས་ངེས་མེད་ལ་ཡར་འཐེན་མར་འཐེན་མི་བྱེད་པར་
མིག་སྔའི་དུས་དང་ལྷན་དུ་གནས་ས་ཞིག་མཆིས། འདི་ནི་གནས་འགྱུ་འདྲེས་པ་ཡིན།
རང་སེམས་ཀྱི་ནང་དུ་བྱུང་བ་ཅི་ཞིག་འབྱུང་ཡང་། དེ་ནི་ཡིད་ལ་འཐད་མིན་དང་། འཇམ་
རྩུབ། བཟང་ངན། རིང་ཐུང་སོགས་ཅི་ཞིག་ཡིན་མིན་ལ་མ་ལྟོས་པར་རང་སོར་འཇོག་
དགོས། གཡེང་བ་དང་། བདག་འཛིན། ངོས་འཛིན། བཀག་སྡོམ་སོགས་མེད་པར་རྟོག་པ་
དེ་དག་ལ་ཞིབ་ལྟ་གྱིས། ཆགས་སྡང་གིས་བསམ་བློ་དེ་དག་འགའ་ཞིག་གི་རྒྱུན་བསྲིང་
བ་དང་། འགའ་ཞིག་འཕྲལ་དུ་འཇོམས་མི་ཉན། རང་ཉིད་ཀྱི་ཤེས་པ་ནི་བར་སྣང་བཞིན་



84
གནས་འགྱུ་འདྲེས་པ།
བཏང་སྙོམས་ཡིན་ཞིང་། དྭངས་པའི་མེ་ལོང་བཞིན་གསལ་ཆ་ཆེ་དགོས། ཁྱེད་ཀྱིས་རང་
སེམས་ཀྱི་ངོ་གདོང་དང་། དེའི་སྟེང་གི་ནག་ཐིག་དང་མཛེས་རྟགས། རྨས་ཤུལ་སོགས་
ལ་ཞིབ་ལྟ་བྱེད་ཀྱི་ཡོད་ལ། འདི་ནི་རང་ཉིད་ཐད་ཀར་རྟོགས་པར་བྱེད་པའི་ཐབས་ལམ་
ཞིག་རེད།
སྐབས་རེར་ཁྱེད་ལ་དྲན་པ་ཉམས་ཤིང་དམིགས་པ་མི་གསལ་བའི་ཚོར་བ་ཞིག་
ཡོང་ཞིང་། དེ་ལྟར་བྱུང་དུས་ཉམས་ལེན་གྱི་སྟེང་ལ་བསྐྱར་དུ་བློ་རྩེ་བསྒྲིམ་དགོས།
སེམས་ཀྱི་བར་སྣང་དང་། དེའི་འདུས་དོན་གྱི་ཐོག་ལ་ཡིད་བྱེད་གཏད་ནས་དྲན་པ་སླར་
གསོ་བྱོས། ཁྱེད་ཀྱིས་ཟུར་ཞིག་ན་རང་གི་དབུགས་ཀྱི་རྒྱུ་བ་ཚོར་སྲིད། དེ་ལྟར་ཡིན་
ཚེ་དབུགས་རྔུབ་པ་ནི་བློ་རྩེ་བསྒྲིམ་པའི་གོ་སྐབས་ཤིག་ལ་བསྒྱུར་ནས་རང་སེམས་ཀྱི་
ཐོག་ལ་དྲན་པ་འཇོག་དགོས། ཡང་མཚམས་རེར་བློ་གཡེངས་ནས་རང་ཉིད་ནི་སེམས་
ཀྱི་འདུས་དོན་ནང་དུ་ལྷུང་ཡོད་པའང་ཚོར་སྲིད། འདི་འདྲའི་སྐབས་སུ་རང་སེམས་ཀྱི་
བར་སྣང་དེ་ཉམས་ནས་རྟོག་པ་དང་དྲན་འཛིན་གྱི་ངོ་བོར་གྱུར་པ་ལྟ་བུ་ཞིག་ཡིན། རང་
གི་བློ་གཡེང་བ་རྟོགས་པའི་མོད་ལ་ལུས་པོ་དང་སེམས་གཉིས་ལྷོད་ལ་བབས་ཏེ། དམིགས་པ་
འཛིན་མཁན་གྱི་རྟོག་པ་ལ་དམ་འཛིན་བྱེད་པ་གློད་པ་དང་། འདི་ནི་བསམ་བློ་དེ་རྣམས་མེད་
པར་གཏོང་དགོས་པའི་དོན་མིན་ཞིང་། དེ་ལས་ལྡོག་སྟེ། བསམ་བློ་དེ་རྣམས་ཅི་ཙམ་གྱི་བར་
དུ་བསྡད་ན་རང་ངོས་ནས་སྡོད་དུ་འཇུག་དགོས། ཡིན་ཡང་། བསམ་བློ་དེ་རྣམས་ལ་འབྲེལ་
སྦྱོར་དང་ངོས་འཛིན་བྱེད་པའི་འབད་པ་དེ་འདོར་དགོས་པ་དང་། འདི་ནི་དབུགས་ཕྱི་ལ་འབྱིན་
སྐབས་ལྷག་ཏུ་བྱེད་བདེ་པོ་ཞིག་ཡོད། རྒྱུ་མཚན་ནི་དབུགས་འབྱིན་པ་ནི་རང་བཞིན་གྱིས་གློད་
པའི་དུས་སྐབས་ཤིག་ཡིན།
ང་ཚོས་རང་གི་སེམས་ནང་དུ་བཀོལ་བཞིན་པའི་བློའི་རིགས་ནི། ལེགས་ཉེས་
དབྱེ་འབྱེད་ཀྱི་རྟོག་པ་མ་ཡིན་པར་སོ་སོར་རྟོགས་པའི་ཤེས་རབ་ཡིན་ལ། ང་ཚོས་རྟོག་
པ་ཞིག་རྟོག་པ་གཞན་ལས་ཡག་དང་སྡུག་གི་དཔྱད་པ་གཏོང་གི་མེད། མཚམས་རེར་
རང་ཉིད་ནི་རྟོག་པའི་འགྲེལ་བརྗོད་ཀྱི་ལས་ལྟ་བུའི་ནང་དུ་རང་དབང་མེད་པར་ཞུགས་
ཤིང་། འདི་འདྲའི་སྐབས་སུ་རང་ཉིད་ནི་འཁྲབ་ཁྲིད་པ་ལྟ་བུ་བྱས་ནས་ཅི་ཞིག་འབྱུང་
བཞིན་པ་ལ་བཀོད་འདོམས་བྱེད་པའམ་འཁྲབ་སྟོན་པ་སོ་སོའི་འཁྲབ་སྟོན་ལ་དཔྱད་པ་



གནས་འགྱུ་འདྲེས་པ།
85
གཏོང་གི་ཡོད། འདི་དག་དོར་ནས་རང་སེམས་ཀྱི་གར་སྟེགས་སྟེང་དུ་ཅི་ཞིག་འབྱུང་
བཞིན་པ་ལ་འགྲེལ་བཤད་མི་བྱེད་པར་ཞིབ་ལྟ་བྱེད་དགོས། འོན་ཀྱང་། ལེགས་ཉེས་དབྱེ་
འབྱེད་ཀྱི་རྟོག་པ་བྱུང་ན་དེ་དག་ལའང་ཞིབ་ལྟ་བྱོས། དེ་དག་ཀྱང་སེམས་ཀྱི་འདུས་དོན་
ལས་མ་འདས་པ་དང་། དེའི་ཕྱིར་ཉམས་ལེན་གྱི་ལག་ཆར་བཀོལ་སྤྱོད་བྱེད་འོས།
ཁྱེད་ཀྱིས་མུ་མཐུད་ནས་སེམས་རང་གི་ངང་དུ་འཇོག་པ་དང་། རྟོག་པ་དང་སྣང་
བརྙན་གྱི་འབོར་ཚད་རིམ་གྱིས་ཉུང་དུ་འགྲོ་ཞིང་། བར་སྐབས་ཤིག་ནས་ཁྱེད་ཀྱིས་
སེམས་ཀྱི་འདུས་དོན་གཅིག་ཀྱང་འཛིན་མི་ཐུབ། འདི་ལྟར་བྱུང་བའི་དུས་སུ་རྟོག་པ་དང་
སྣང་བརྙན་འཆར་སའི་སེམས་ཀྱི་བར་སྣང་གི་རྒྱབ་ལྗོངས་ལ་ཞིབ་ལྟ་བྱེད་དགོས། དེ་ནི་
སྟོང་སང་བའི་རང་བཞིན་དང་། ཡང་ན་ཁྱད་ཆོས་ཤིག་ཡོད་མེད་ལ་མཉམ་འཇོག་བྱོས།
ཁྱེད་ཀྱིས་འདི་ལྟར་བྱེད་བཞིན་པའི་སྐབས་སུ་སྔོན་དུས་རང་ལ་མ་སྣང་བའི་སེམས་བྱུང་
ཕྲ་མོའི་རིགས་འཛིན་སྲིད། དེ་དག་ནི་ཧ་ཅང་ཕྲ་བའི་རྐྱེན་གྱིས་ང་ཚོའི་བློ་རིག་སྤྱིར་
བཏང་བ་དག་གི་འཇུག་ཡུལ་དུ་གྱུར་མེད། འོན་ཀྱང་། ད་ལྟ་ཁྱེད་ཀྱི་ཡིད་བྱེད་ཀྱི་གསལ་
ཆ་དང་རྣོ་ཆ་གཉིས་ཤུགས་ཆེ་རུ་བཏང་ཡོད་པས་སྔོན་མར་ཡིད་ཤེས་ཀྱིས་ཟིན་མ་ཐུབ་
པའི་བློའི་བྱེད་ལས་རྣམས་མངོན་པར་འགྱུར་ཐུབ། དེ་ཚོའི་རང་བཞིན་ཕྲ་མོ་ཡིན་སྟབས་
ཡིད་ཤེས་ཀྱི་འཇུག་སྒོ་ལ་བརྒལ་མ་བརྒལ་ཙམ་བྱས་ནས་སྐར་ཆ་འགའི་རིང་ལ་མ་
གཏོགས་མི་གནས་པ་དང་། ཤེས་པའི་ནུས་རྩོལ་ཕྲ་མོ་ཁག་གཞན་ནི་སྐར་ཆ་གཅིག་གི་
ཆ་གཅིག་ཙམ་ལ་གློག་འཁྱུག་པ་ལྟར་སེམས་ཀྱི་བར་སྣང་བརྒྱུད་ནས་འགྲོ་ཞིང་། དྲན་པ་
མུ་མཐུད་ནས་རྒྱུན་འཁྱོངས་བྱས་ན། ཁྱེད་ཀྱིས་ཐེངས་དང་པོར་སེམས་ཀྱི་བྱུང་བ་ཕྲ་མོ་
དེ་དག་འཛིན་སྲིད། །
བློ་ཡི་ལྟག་རྒྱབ་ལ་རྩད་ཞིབ་བྱེད་བཞིན་ཁྱེད་ནི་འཚོལ་བཞུད་རླབས་ཆེན་ཞིག་
གི་ནང་དུ་ཞུགས་ཡོད། སྔ་མོ་ནས་བརྗེད་པའི་དྲན་ཤེས་གློ་བུར་དུ་འཆར་ཞིང་། ཁྱད་
མཚར་བའི་སྟོང་བསམ་གྱིས་ཁྱེད་ལ་རྗེས་འདེད་དང་། རྒྱུས་མེད་ཀྱི་བསམ་བློ་དང་
འདོད་པས་ཁྱེད་ལ་འཇབ་རྒོལ་བྱེད། རྟོག་པ་དང་སྣང་བརྙན་ཅི་ཞིག་འབྱུང་བ་ལ་ཞིབ་ལྟ་
བྱེད་བཞིན་དེ་དག་ནི་སེམས་ལ་སྣང་བ་ཙམ་ཡིན་པར་ངོས་འཛིན་གྱིས། དེ་ཚོའི་ནང་
དུ་མ་ལྷུང་བར་ཞིབ་ལྟ་བྱེད་དགོས། གཡོ་འགུལ་མེད་ལ་ཤེས་བཞིན་གྱི་སྒོ་ནས་དེ་དག་



86
གནས་འགྱུ་འདྲེས་པ།
ནི་རང་སེམས་ཀྱི་བར་སྣང་ནས་འབྱུང་དུ་འཇུག་ཅིང་། སླར་ཡང་བར་སྣང་དེའི་ནང་ལ་
འཐིམ་པར་བྱོས། མེ་ལོང་ནང་གི་གཟུགས་བརྙན་ལྟར། རྟོག་པ་དང་སྣང་བརྙན་དེ་དག་
ལ་རང་ངོས་ནས་ཁྱེད་ལ་ཕན་ཐོགས་པའམ་གནོད་པའི་ནུས་པ་མེད། ཁོ་ཚོར་འཇའ་ཚོན་
དང་མིག་སྒྱུ་ལྟར་སྲ་ཚུགས་མེད་ཀྱང་། ཁོ་ཚོ་ལ་རང་ཉིད་ཀྱི་དངོས་ཡོད་གནས་ལུགས་
ཡོད་དེ། ཁོ་ཚོས་ཕན་ཚུན་ལ་རྒྱུ་རྐྱེན་བྱེད་པར་མ་ཟད། ལུས་པོ་དང་ཁོ་ཚོའི་བར་ལའང་
རྒྱུ་རྐྱེན་གྱི་འབྲེལ་བ་འདི་གྲུབ་ཡོད། ཁྱེད་ཀྱིས་བློའི་གཡོ་འགུལ་འབྱུང་སའི་གསལ་
ཞིང་རིག་པའི་བར་སྣང་དེ་གསར་རྙེད་བྱེད་སྐབས། འདོད་པ་དང་མྱོང་ཚོར་གྱི་དྲག་རླུང་
སེམས་ཁོང་དུ་ལྡང་ཡང་། དེ་ལ་རང་དབང་དང་ཞི་བདེའི་ནང་སྙིང་ཞིག་ཡོད་པ་རྟོགས་
འགོ་ཚུགས་ཟིན།།



::
ལེའུ་བརྒྱད་པ་རྣམ་གཞག
:21:
སེམས་ཤེས་པ་དང་སྦྱོང་བ། །
སྡིག་པ་དང་སྡུག་བསྔལ་གྱི་འབྱུང་ཁུངས།
༄༅། །དམ་པའི་གསུང་རབ་ཀྱི་འགྲེལ་བཤད་གཞིར་བཞག་ན། སྡུག་བསྔལ་ནི་ཨེ་
ཊམ་དང་ཨིབ་ Adam and Eve གཉིས་ཀྱི་ཐོག་མའི་སྡིག་པ་ནས་འགོ་ཚུགས་ཤིང་།
འགྲོ་བ་མིའི་རིགས་ཀྱི་མི་རབས་རྗེས་མ་ཐམས་ཅད་ལ་རྣམ་ཤེས་ཀྱི་རིགས་རྫས་སྐྱོན་
ཅན་ཞིག་གི་ལྷད་ཞུགས་པ་ལྟར་ཁྱབ་ཡོད། དེའི་ཕྱིར་འཛམ་གླིང་གི་ནང་དུ་ཡོད་པའི་
སྡིག་པ་འདི་དཀོན་མཆོག་ལ་ཡར་ཁུངས་འདེད་བྱེད་མི་ཐུབ། ཐ་ན་དཀོན་མཆོག་གིས་
རང་ཉིད་ཀྱིས་གསར་བསྐྲུན་བྱས་པའི་སེམས་ཅན་ཚོར་རང་དབང་གི་ཞེ་འདོད་བསྩལ་
ཏེ། སྡིག་པ་འབྱུང་པའི་གོ་སྐབས་ཤིག་ལ་རྒྱུ་རྐྱེན་བྱས་ཡོད་ཀྱང་། ཁོང་གིས་ང་ཚོས་
རང་དབང་གིས་ཅི་ཞིག་བྱེད་པར་འགན་ལེན་བྱེད་ཀྱི་མེད། དམ་པའི་གསུང་རབ་ཀྱི་
ནང་དུ་གསུངས་པ་ལྟར་ན། དཀོན་མཆོག་གིས་ཨེ་ཙི་རལ་ Israel གྱི་མི་རྣམས་ཆེད་
དུ་བདམས་ནས་ཁོང་དང་དམིགས་བསལ་གྱི་འབྲེལ་བ་ཞིག་འཛུགས་སུ་བཅུག་ནའང་།
ཁོང་གིས་ད་དུང་གནོད་འབུའི་ནད་ཡམས་དང་། ཐན་པ། མུ་གེ་ལྟ་བུའི་རང་བྱུང་གི་ཆག་
སྒོ་འདྲ་མིན་ཞིག་ཁོང་ཚོར་མྱོང་དུ་བཅུག་ཡོད། ལོ་ངོ་སྟོང་ཕྲག་ལ་ཆོས་ལུགས་རིག་
པ་སྨྲ་བ་ཚོས་དོན་གནད་འདི་རྟོགས་པར་འབད་པ་བྱས་ཤིང་། ཁོང་ཚོ་ཁག་ཅིག་གིས་
དཀོན་མཆོག་ནི་བཀའ་ལ་མི་བརྩི་ཞིང་སྡིག་པ་ཆེ་བའི་རང་གི་མི་ཚོར་ཐུགས་ཁྲོས་ཏེ།
ཁེངས་སྐྱུངས་བྱེད་དུ་འཇུག་པ་དང་། སྒྲིབ་པ་དག་པ། ང་རྒྱལ་ལས་རྒྱལ་བ། ཁོང་ཚོའི་



88
སེམས་ཤེས་པ་དང་སྦྱོང་བ།
དད་པ་ལ་ཉམས་ཚོད་ལེན་པ་བཅས་ཀྱི་ཆེད་དུ་ཁོང་ཚོར་སྡུག་བསྔལ་མྱོང་དུ་བཅུག་
པར་བཤད། ཁོང་ཚོ་སྐོར་གཞན་ཞིག་གིས་དཀོན་མཆོག་གི་བྱེད་སྟངས་ནི་ཤིན་ཏུ་ལྐོག་
གྱུར་ཡིན་སྟབས། མི་ཞིག་གིས་རྟོགས་མི་ཐུབ་པའི་བསམ་ཚུལ་བཏོན་ཡོད། འོན་ཀྱང་།
འདིས་ཤུགས་སུ་བསྟན་པ་ནི་དཀོན་མཆོག་གིས་རང་འདོད་ལྟར་དུ་རྨས་སྐྱོན་གཏོང་བ་
དང་། མནར་གཅོད་བྱེད་པ། གསོད་པ་སོགས་ཀྱི་ལས་བྱེད་རུང་ཞིང་། ཁོང་གིས་རང་
གིས་ཅི་བྱས་ལ་ཉེས་པ་འཁུར་མི་དགོས་པ་འདི་རེད། །
ཡེ་ཤུའི་ཆོས་ལུགས་ཀྱི་ནང་དུ་ སཱན་ཊ་ པཱལ་ Saint Paul གྱིས་དཀོན་མཆོག་
གིས་ང་ཚོ་རང་གི་སེམས་ངན་གྱི་དོང་ཁར་བསྐྱུར་ཞིང་། ང་ཚོ་ནི་རང་ཉིད་ཀྱི་རང་དབང་
གི་ཞེ་འདོད་ལ་བརྟེན་ནས“སྦྱོར་ངན་དང་། གདུག་རྩུབ། འདོད་རྔམ། མ་རབས་བཅས་
ཀྱིས་ཁེངས་ཡོད་པར”གསུངས། འགྲོ་བ་མིའི་རང་བཞིན་གྱི་ངོས་ནས་ང་ཚོ་ཚང་མ་
དགེ་ལྡན་མིན་པ་ཁོང་གིས་མཁྲེགས་འཛིན་བྱས་ནའང་། ང་ཚོས་ཡེ་ཤུ་ལ་དད་པ་བྱས་
ཚེ་དཀོན་མཆོག་གི་ཡོན་ཏན་ང་ཚོའི་རྒྱུད་ལ་སྐྱེ་བ་དང༌། ཡང་ན་ང་ཚོ་བརྒྱུད་ནས་
བཞུར་བར་བརྗོད། དཀོན་མཆོག་གིས་ཇེའུ་དང་ཇེའུ་མ་ཡིན་པའི་མི་ཐམས་ཅད་ལ་
རང་གིས་ཅི་ཞིག་བྱས་ཡོད་མེད་ཀྱི་ཐོག་ནས་བྱ་དགའ་གནང་བ་དང་ཉེས་ཆད་གཅོད་ལ།
ཁོང་གིས་དགེ་ཕྱོགས་ལ་འབད་པ་བྱས་ཡོད་མཁན་ཚོར་རྟག་བརྟན་གྱི་ཚེ་སྲོག་སྤྱོད།
ཡིན་ཡང་། རང་འདོད་ཆེ་ཞིང་བདེན་པ་ཁས་མ་བླངས་པར་མ་རབས་ཀྱི་རྗེས་འདེད་བྱེད་
མཁན་ཚོས་དཀོན་མཆོག་གི་ཁྲོ་བོའི་རང་བཞིན་དང་ཁོང་ཁྲོ་རྟོགས་རྒྱུ་རེད།
གྷི་རིག་གི་ལྟ་གྲུབ་སྨྲ་བ་ ཨི་པི་ཁྱུ་རཱ་ས་ Epicurus (341-270 B.C.E) ནི།
རྣམ་ཤེས་རྟག་པ་ཡིན་ཞིང་ཚེ་འདིའི་རྗེས་ནས་བྱ་དགའ་དང་ཉེས་ཆད་ཡོད་པའི་ལྟ་ཚུལ་
འདི་ཁས་མི་ལེན་པའི་ནུབ་ཕྱོགས་ཀྱི་བསམ་བློ་པ་ཐོག་མ་དེ་ཡིན། ཁོང་གིས་འཇིག་
རྟེན་གྱི་སྡུག་བསྔལ་དང་། སྡིག་པའི་འབྱུང་ཁུངས་ལ་ལྷ་ཡོད་སྨྲ་བ་ཚོས་གསལ་བཤད་
བྱས་པ་དེ་ཚོར་གཤམ་གྱི་རྩོད་སྒྲུབ་འདི་དག་གི་ཐོག་ནས་དགག་སྒྲུབ་བྱས་ཡོད། དཀོན་
མཆོག་གིས་སྡིག་པ་འགོག་འདོད་ཀྱང་བྱེད་མ་ཐུབ་པ་ཡིན་ནམ། དེ་ལྟར་ཡིན་ན་ཁོང་
ནི་ནུས་སྟོབས་མེད་པ་ཞིག་རེད། ཁོང་གིས་སྡིག་པ་འགོག་ཐུབ་ཀྱང་མ་བཀག་པ་ཡིན་
ནམ། དེ་ལྟར་ཡིན་ན་ཁོང་ནི་གནོད་སེམས་ཅན་ཞིག་རེད། ཁོང་གིས་འགོག་ཐུབ་པ་དང་



སེམས་ཤེས་པ་དང་སྦྱོང་བ་
89
ཁོང་ལ་འགོག་འདོད་ཡོད་པ་ཞིག་ཡིན་ནམ། དེ་ལྟར་ཡིན་ན་སྡིག་པ་འདི་གང་དུ་བྱུང་བ་
ཡིན་ནམ། ཨི་པི་ཁྱུ་རཱ་ས་ཡི་ལྟ་ཚུལ་ལ། འཛམ་གླིང་གི་ནང་དུ་འབྱུང་བཞིན་པའི་བྱུང་བ་
ཐམས་ཅད་ནི། མཐར་གཏུགས་ན་བར་སྣང་སྟོང་པའི་ནང་དུ་འགུལ་བཞིན་པའི་རྡུལ་ཕྲན་
ཕན་ཚུན་གྱི་འབྲེལ་བ་དང་གཡོ་འགུལ་ལ་གཞི་རྟེན་བྱས་ཡོད།
འདི་དང་ཧ་ཅང་མཚུངས་པའི་ལྟ་ཚུལ་ཞིག་དུས་རབས་བཞིའི་སྔོན་ལ་རྒྱ་གར་
གྱི་ལྟ་གྲུབ་སྨྲ་བ་རྒྱང་འཕེན་པས་བཏོན་ཡོད། ཨི་པི་ཁྱུ་རཱ་ས་དང་འདྲ་བར་ཁོང་གིས་
ཆོས་ཐམས་ཅད་རང་བྱུང་གི་དངོས་ཁམས་ཀྱི་འབྱུང་བའི་གྲུབ་གཞིའི་ཐོག་ནས་གནས་
ཡོད་པའི་ཡིད་ཆེས་བྱས། དེའི་ཕྱིར་འགྲོ་བ་མི་ནི་དངོས་ཁམས་ལས་གྲུབ་པའི་སྐྱེ་ལྡན་
ཙམ་ཡིན་ཞིང་། སེམས་ནི་རང་ཉིད་འཆི་སྐབས་སུ་ཡལ་འགྲོ་བའི་འབྱུང་བ་དེ་དག་གི་
འདུས་ཚོགས་ཁྱད་པར་བ་ཞིག་གི་མངོན་ཐོན་གྱི་ཁྱད་ཆོས་ཤིག་རེད། རྒྱང་འཕེན་པས་
བརྗོད་དོན་ལ། མི་ཚེ་ཡག་ཤོས་ནི་བདེ་བ་དམིགས་ཡུལ་དུ་འཛིན་པ་དེ་ཡིན་པ་དང་།
བདེ་བ་འདི་ནི་ལོངས་སྤྱོད་གསོག་འཇོག་དང༌། ལུས་པོ་དང་སེམས་པའི་དགའ་བདེ་
ལ་བསྙེགས་ནས་འཚོལ་དགོས། བླང་དོར་གྱི་རྣམ་གཞག་ནི་མི་ཚོས་ཡུལ་ཅན་གྱི་ངོས་
ནས་ཐག་བཅད་པ་ཞིག་ཡིན། དེ་ཡང་རྒྱུ་མཚན་ནི་ཡུལ་གྱི་ངོས་ནས་དགེ་བ་དང་མི་
དགེ་བ་འཇོག་མི་ཐུབ།
ལྟ་བ་འདིའི་རིགས་ནི་ས་ཆ་གང་སར་ལྷ་མེད་སྨྲ་བ་ཚོས་ཁས་ལེན་བྱས་ནས་
ལག་བསྟར་བྱེད། དཔེར་ན། སེན་མན་ཌི་ཡིས་སྡུག་བསྔལ་གྱི་འབྱུང་ཁུངས་གསུམ་
གསལ་བཤད་བྱས་ཡོད། རང་བྱུང་ཁམས་ཆེན་པོའི་ནུས་སྟོབས་བླ་མེད་དང་། ང་ཚོའི་
ལུས་པོའི་ཉམ་ཆུང་གི་རང་བཞིན། རྒྱལ་ཁབ་དང་སྤྱི་ཚོགས། དེ་བཞིན་ཁྱིམ་ཚང་སོགས་
ཀྱི་ནང་དུ་མི་དང་མིའི་བར་གྱི་འབྲེལ་བ་བཅོས་སྒྲིག་བྱེད་པའི་ཁྲིམས་སྲོལ་ཚད་ལྡན་
མིན་པ་” བཅས་གསུམ་ཡིན། ཁོང་གིས་ང་ཚོས་རང་བྱུང་གི་ཆག་སྒོ་དང་ནད་རིགས་
ཀྱི་སྡུག་བསྔལ་ལ་འཐབ་རྩོད་བྱེད་པར་ཚན་རིག་ལ་སྐྱབས་བཅོལ་དགོས་པའི་ལམ་སྟོན་
བྱས་ཤིང་། ང་ཚོས་“རང་བྱུང་ཁམས་ལ་འཐབ་རྩོད་བྱས་ནས་རང་བྱུང་ཁམས་ང་ཚོའི་
ཞེ་འདོད་འོག་ཏུ་འཇུག་དགོས། འོན་ཀྱང་། “ང་ཚོའི་སེམས་གཤིས་གྲུབ་ཚུལ”གྱི་
དབང་གིས་ང་ཚོར་བདེ་སྐྱིད་དང་དགེ་བ་ལ་བརྩོན་པའི་ནུས་པ་ཚད་བཀག་ཅན་ཞིག་མ་



90
སེམས་ཤེས་པ་དང་སྦྱོང་བ།
གཏོགས་མེད་པ་དང་། རྒྱུ་མཚན་འདི་ལ་བརྟེན་ནས་ང་ཚོ་ནི་སེམས་ཀྱི་བདེ་ཐང་དང་ཆ་
སྙོམས་ཀྱི་ཚད་གཞི་འབྲིང་ཙམ་ཞིག་གིས་འདོད་པ་ཚིམ་རྒྱུ་ལས་གཞན་མེད།
དཀོན་མཆོག་གིས་བསྩལ་བའི་ང་ཚོའི་ཞེ་འདོད་ཀྱི་རང་དབང་འདི་ནི། དམ་
པའི་གསུང་རབ་ཀྱི་ནང་དུ་ཡོད་པའི་སྡུག་བསྔལ་དང་སྡིག་པའི་འབྱུང་ཁུངས་ཀྱི་གསལ་
བཤད་དེའི་གྲུབ་ཆ་གཙོ་བོ་ཞིག་རེད། གལ་ཏེ་འདི་མེད་པ་ཡིན་ན་དཀོན་མཆོག་ནི་
གནོད་སེམས་ཅན་ཞིག་ཡིན་པར་སྣང་། ཁོང་གིས་སྡུག་བསྔལ་མྱོང་དུ་འཇུག་རྒྱུ་གཅིག་
པུའི་ཆེད་ལ་འགྲོ་བ་མིའི་རིགས་གསར་གཏོད་བྱས་པ་དང་། ང་ཚོའི་དཀའ་སྡུག་སྐྲུན་
མཁན་ཡིན་པའི་ཆ་ནས་ཁོང་གིས་འགན་འཁུར་གྱི་མེད། ད་ལྟའི་སྐྱེ་དངོས་རིག་པ་བ་
མང་པོ་ཞིག་གིས་དཀོན་མཆོག་མེད་པ་མ་ཟད། ཞེ་འདོད་ཀྱི་རང་དབང་ཡང་འཁྲུལ་
སྣང་ཞིག་ཡིན་པར་ནན་གྱིས་རྗོད་ཀྱིན་ཡོད། དེ་ཡང་རྒྱུ་མཚན་ནི་དབང་རྩའི་སྐྱེ་དངོས་
ཀྱི་བྱུང་བ་ཁོ་ནས་རྫས་འགྱུར་རིག་པ་དང་། དངོས་ཁམས་རིག་པའི་ཆོས་ཉིད་ཁག་ལ་
བསྟུན་བཞིན་འགྲོ་བ་མིའི་བྱ་འགུལ་ཚང་མར་འབྱུང་རྐྱེན་བྱེད། འདི་ནི་དེང་དུས་ཀྱི་ཨི་
པི་ཀི་ར་སའི་རྡུལ་ཕྲན་སྨྲ་བའི་རིང་ལུགས་ཤིག་རེད། ཡིན་ཡང་། ལྟ་བ་འདི་ནི་ཐུན་
མོང་གི་འདོད་ཚུལ་ཞིག་མིན་པའི་རྒྱུ་མཚན་ནི། དབང་རྩའི་ཚན་རིག་པ་གཞན་ཚོས
རང་མོས་ཐག་གཅོད་ཀྱི་བློ་སྟོབས་དང་། ཀླད་པ་གཉིས་ཀྱི་ཞིབ་འཇུག་གིས་ཞེ་འདོད་ཀྱི
རང་དབང་ཡོད་པའི་ར་སྤྲོད་དང་མེད་པའི་བདེན་དཔང་ཚད་ལྡན་ཞིག་བྱིན་མེད་པ་བསྟན་
ཡོད། །
དབང་རྩའི་ཚན་རིག་པ་ཚོས་མྱོང་ཚོར་དང་ཕན་ཚུན་འབྲེལ་བ་གཙོ་བོར་ཡོད་
པའི་ཀླད་པའི་ཆ་ཤས་རྣམས་ངོས་འཛིན་གསལ་པོར་བྱས་ཤིང་། ཀླད་པའི་དབུས་སུ་
ཡོད་པའི་ཀླད་ཉིང་མ་ལག་གི་ཆ་ཤས་ཡིན་པའི་ཁམ་ཙིག་ཀླད་ཞོ་ནི། འཇིགས་སྣང་
དང༌། ཁོང་ཁྲོ། སྐྱོ་གདུང་། ཞེན་ལོག་བཅས་ལ་འབྲེལ་བ་དམ་པོ་ཡོད། ཡིན་ཡང་། ཉེས་
སེམས་དང་། སྐྱེངས་པ་ལྟ་བུའི་མྱོང་ཚོར་གཞན་ནི་ཀླད་པའི་ཆ་ཤས་གཞན་དང་མདུན་
ངོས་ཀྱི་ཀླད་རྒྱའི་ནང་གི་དབང་རྩའི་བྱ་འགུལ་ལ་འབྲེལ་ཞིང་། མདུན་ངོས་ཀྱི་ཀླད་རྒྱ་ནི་
རིགས་པའི་ནུས་སྟོབས་ལ་འབྲེལ་བ་ཡོད་པར་མ་ཟད་། མྱོང་ཚོར་ལའང་འབྲེལ་བ་དམ་
པོ་ཡོད། ཆ་ཤས་འདི་ལ་སྐྱོན་བྱུང་ཚེ་མྱོང་ཚོར་གྱི་རིགས་གང་ཞིག་ཡིན་ཡང་མྱོང་བར་



སེམས་ཤེས་པ་དང་སྦྱོང་བ།
91
བྱེད་པའི་གང་ཟག་ཅིག་གི་ནུས་པ་ལ་ཉམས་རྒུད་ཚབས་ཆེན་འབྱུང་རྒྱུ་རེད། སྨན་རྫས་
བཟོ་ལས་ཀྱིས་དབང་རྩའི་ཚན་རིག་གི་གོ་རྟོགས་འདི་དག་གཞིར་བཞག་སྟེ། སེམས་
ཀྱི་དཀའ་སྡུག་དང་ལུས་པོའི་ན་ཟུག་སོགས་ལ་སྟངས་འཛིན་བྱེད་པའི་དབང་རྩའི་སྐྱེ་
དངོས་ཀྱི་ནུས་རྩོལ་རྣམས་རེ་ཞིག་ལ་མཚམས་འཇོག་བྱེད་པའི་སྨན་རིགས་འདྲ་མིན་
ཞིག་དར་སྤེལ་རྒྱ་ཆེན་བྱས་ཡོད། སྨན་འདི་ཚོ་ཕལ་ཆེ་བས་སྡུག་བསྔལ་གྱི་རྩ་བར་ཡོད་
པའི་རྒྱུ་རྐྱེན་རྣམས་འཇོམས་མི་ཐུབ་པ་དང་། དེའི་ཕྱིར་མི་མང་པོ་ཞིག་གིས་སྨན་དེ་ཚོ་
ཡུན་རིང་ལ་བསྟེན་དགོས་ཤིང་། གཅིག་བྱས་ན་འདི་ནི་བྱིན་རླབས་དང་། ཡང་ན་དམོད་
མོ་ཞིག་ཡིན་སྲིད། སྨན་བསྟེན་པར་ལང་ཤོར་བའི་རྐྱེན་གྱིས་སྡུག་བསྔལ་གྱི་རྩ་བའི་རྒྱུ་
འཚོལ་བ་དང་། བསལ་བའི་ལས་ལ་བར་ཆད་ལས་སླ་པོར་བྱེད་ཐུབ་པ་ཞིག་རེད།
དེང་སྐབས་སེམས་ཀྱི་སྡུག་བསྔལ་གྱི་ནང་ནས་ཆེས་ཁྱབ་བརྡལ་ཆེ་བ་ནི་སྐྱོ་ཞུམ་
རེད། འདིའི་ནད་རྟགས་ལ་བཅོས་ཐབས་ཀྱི་སྨན་འདྲ་མིན་ཞིག་གསར་གཏོད་བྱས་ཡོད་
ཀྱང་། རགས་རྩིས་བྱས་པ་ལྟར་ན་ཨ་རི་བ་ས་ཡ་བཞི་ལ་རྫས་འགྱུར་གྱི་ཐེ་གཏོགས་སུ་
མི་འཇུག་པའི་སྐྱོ་ཞུམ་ཡོད། ཐ་ན་སྐྱོ་ཞུམ་འགོག་ཐབས་ཀྱི་སྨན་བཅོས་ལ་ནུས་པ་ཐོན་
ནའང་། བརྒྱ་ཆའི་ལྔ་བཅུ་ནས་བདུན་ཅུའི་བར་ལ་ནུས་པ་དེ་ཐོན་དགོས་པའི་རྒྱུ་མཚན་
ནི་སྨན་བཅོས་དེར་ཡིད་ཆེས་བྱས་པས་རེད། ཡིད་ཆེས་འདི་ལྟ་བུས་ཀླད་པའི་ནང་དུ་
སྐྱོ་ཞུམ་སྨན་བཅོས་ལས་བྱུང་བའི་འགྱུར་ལྡོག་དང་མི་འདྲ་བའི་འཕོ་འགྱུར་བསྐྲུན་ཞིང་།
འཕོ་འགྱུར་དེ་དག་གིས་སྐྱོ་ཞུམ་གྱི་དཀའ་སྡུག་ཡང་དུ་གཏོང་གི་ཡོད། ཡིད་ཆེས་དང་
དད་པའི་ནུས་སྟོབས་ཀྱིས་བག་ཕེབས་མེད་པའི་བློ་འདི་ལྟ་བུ་དང་འབྲེལ་བའི་ཀླད་པའི་
དངོས་ཁམས་ཀྱི་ཆ་ཤས་དག་གི་ནང་དུ་འགྱུར་ལྡོག་བསྐྲུན་ནས་ལུས་པོའི་དཀའ་སྡུག་
ཡང་དུ་གཏོང་བར་ར་སྤྲོད་བྱས་ཟིན། དད་པའི་ནུས་སྟོབས་ལ་འཕྲོད་བསྟེན་གྱི་ཁེ་ཕན་
ཡོད་ཀྱང་། དད་མེད་ཀྱི་ནུས་སྟོབས་ནི་དེའི་ལྡོག་ཕྱོགས་རེད། མི་ཚོས་རང་ཉིད་ཀྱིས་ན་ཟུག་
དང་མནར་གདུང་མྱོང་བར་བསམས་ནས་སེམས་ཁྲལ་བྱས་ཚེ། དེ་ནི་དངོས་སུ་འབྱུང་གི་ཡོད།
འདི་ལ་མཚོན་ནའང་སོ་སོའི་བསམ་བློ་དང་། མྱོང་ཚོར། ཡིད་ཆེས་བཅས་ཀྱིས་ཀླད་པའི་ནང་དུ་
དངོས་ཁམས་ཀྱི་འགྱུར་ལྡོག་བསྐྲུན་ཡོད། ཡིན་ཡང་། ལུས་པོ་དང་སེམས་ཀྱི་འབྲེལ་བ་འདི་དག་
གི་རང་བཞིན་དེ་གསལ་པོར་རྟོགས་རྒྱུ་ནི་ད་དུང་འབྱུང་འགྱུར་གྱི་ལས་དོན་ཞིག་རེད།



92
སེམས་ཤེས་པ་དང་སྦྱོང་བ།
མངོན་གསལ་ཡིན་པ་ནི་འགྲོ་བ་མིའི་སེམས་ཀྱིས་སྡིག་པ་དང་། སྡུག་བསྔལ་ལ་
རྒྱུ་རྐྱེན་བྱས་ཡོད་པ་འདི་རེད། སན་ཏྲི་ཨ་གྷ་སི་ཏྲིན་གྱིས་སྡུག་བསྔལ་གྱི་རྒྱུ་གཙོ་བོ་
གཉིས་ནི། “གནོད་འཚེ་ཆེ་ཞིང་དོན་སྙིང་མེད་པའི་བྱ་སྤྱོད་ལ་དགའ་བ་”དང་། “མ་རིག་
པ་ཕྲ་མོ་”ཡིན་པར་གསུངས། ནང་པའི་སྲོལ་རྒྱུན་གྱི་ནང་དུའང་འདོད་ཆགས་དང་མ་
རིག་པ་ནི། སྡིག་པ་དང་སྡུག་བསྔལ་གྱི་རྩ་བ་ཡིན་པར་ངོས་འཛིན་བྱས་ཡོད། ཡེ་ཤུ་དང་
ནང་པའི་སྒོམ་སྒྲུབ་པ་ཚོར་རྒྱུ་འདི་དག་གི་གཞི་རྩའི་རང་བཞིན་གྱི་ཐོག་ལ་ལྟ་ཚུལ་མི་
འདྲ་བ་ཡོད་ནའང་། འགྲོ་བ་མིའི་སེམས་ཀྱི་མ་ལག་ནི་སྡུག་བསྔལ་གྱི་འབྱུང་ཁུངས་ལ་
ངོས་འཛིན་པ་འདི་ནི་རྩ་བའི་ཆ་ནས་གཅིག་མཐུན་ཡིན། དགེ་བ་དང་། སྡིག་པ། བདེ་བ།
སྡུག་བསྔལ་ལ་སོགས་པའི་རྒྱུ་རྐྱེན་གྱི་ཐོག་ལ་སངས་རྒྱས་ཀྱིས་ “ཆོས་རྣམས་ཡིད་ཀྱི་
རང་བཞིན་ཏེ། ཡིད་ནི་གཙོ་ཞིང་སྔོན་ལ་འགྲོ།།” ཞེས་གསུངས། དོན་སྙིང་དང་བདེ་སྐྱིད་
ངོ་མའི་འཚོལ་སྙེག་གི་ནང་དུ་སེམས་ཀྱི་གལ་ཆེན་རང་བཞིན་ལ་གཞིགས་ན། སེམས་
ལ་ཞིབ་ལྟ་ནན་མོ་ཞིག་བྱེད་འོས་པ་དང་། ང་ཚོས་རྒྱུན་བསྲིང་བའི་སྒོམ་སྒྲུབ་ཀྱི་ཉམས་
ལེན་ལ་བརྟེན་ནས་ཞིབ་ལྟ་འདི་ལག་ལེན་ལ་འདེབས་ཆོག་པ་ཞིག་ཡིན།།
བློ་ལ་ཞིབ་ལྟ་བྱེད་པ།
དམ་པའི་གསུང་རབ་ཀྱི་རྒྱབ་ལྗོངས་ལ་གཞིགས་ནས་བཤད་ན། སེམས་ལ་ཁུ་
སིམ་པོར་ཞིབ་ལྟ་བྱེད་པའི་ཉམས་ལེན་འདི་ནི། "ས་བཱ་ཐཱ་ Sabbath ཉིན་མོ་དྲན་པ་
དང་། དེ་རྩ་ཆེན་དུ་འཛིན་དགོས་" ཞེས་པའི་བཀའ་རྒྱ་གསུམ་པ་དང་སྦྲེལ་ནས་གོ་བ་
བླངས་ན་འགྲིག་པ་ཞིག་རེད། ཨ་གྷ་སི་ཏྲིན་གྱིས་བཀའ་རྒྱ་འདིས་བློའི་ཞི་བ་དང་སྙིང་
འཇགས་དར་སྤེལ་གཏོང་བ་ལ་ང་ཚོར་བློ་སྟོབས་བསྐྱེད་པར་གསུངས་འདུག ཁོང་གིས་
“འདི་ནི་འགངས་ཆེན་རང་བཞིན་ཡིན་པའི་རྒྱུ་མཚན་ནི་དཀོན་མཆོག་གི་ཐུགས་ཉིད་
འདིར་ཡོད་པ་དང་། ངལ་གསོའི་ཉིན་མོའི་ནང་དོན་ངོ་མ་དེ་ནི་ཞི་བ་དང་ལྷིང་འཇགས་
སོགས་རེད། ང་ཚོའི་བློ་ལ་ཆོས་གནས་ངལ་གསོ་ལྟ་བུ་ཞིག་གནང་ཡོད་” ཅེས་བྲིས་
ཡོད། ཁོང་གིས་མུ་མཐུད་ནས་དཀོན་མཆོག་གིས་འདི་ལྟ་བུ་ཞིག་གསུང་བཞིན་པ་བྲིས་



སེམས་ཤེས་པ་དང་སྦྱོང་བ།
93
འདུག དལ་མེད་དང་སེམས་ཀྱི་ལྡིར་སྒྲ་མཚམས་ཞོག ཁྱེད་ཀྱི་སེམས་ངོས་སུ་ཡར་
གཡོ་མར་གཡོ་བྱེད་བཞིན་པའི་སྟོང་བསམ་རྣམས་དོར་ཞིག དཀོན་མཆོག་གིས་གསུང་
བཞིན་པ་ནི་ལྷོད་ལྷོད་བྱས་ནས་སྡོད་ལ་ང་དཀོན་མཆོག་ཡིན་པ་མཐོང་དུ་ཆུག ཞེས་པ་
འདི་རེད།”
ཨེ་ཝ་གྷི་རེ་སི་ཡིས་སྒོམ་གྱི་ཉམས་ལེན་འདི་གསལ་པོར་བསྟན་ནས་སྒོམ་དོན་
དུ་གཉེར་མཁན་ཚོར་ལམ་སྟོན་བྱས་འདུག “རང་ཉིད་ཀྱི་བསམ་བློ་དག་ལ་གསལ་པོར་
བལྟ་རུ་ཆུག བསམ་བློ་དེ་ཚོའི་གཞི་རྒྱ་ཆེ་ཆུང་དང་། དེ་ཚོ་ཉམས་པའི་དུས་ཡུན་ལ་ཞིབ་
ལྟ་བྱས་ནས་དེ་ཚོའི་འཕེལ་འགྲིབ་ལ་རྗེས་འདེད་བྱེད་དུ་ཆུག རང་གི་བསམ་བློའི་རྙོག་
འཛིངས་དང་། དེ་ཚོའི་དུས་མཚམས། དེ་ཚོའི་འཕེལ་རིམ་དང་འབྲེལ་བའི་རང་བཞིན་
ལ་བརྟེན་ནས་དེ་ཚོར་རྒྱུ་རྐྱེན་བྱེད་མཁན་གདོན་འདྲེ་བཅས་ལ་དྲན་པ་གཏོད་དུ་ཆུག་
ཁོང་གིས་སློབ་མ་ཚོར་ཆགས་སྡང་མེད་པར་ཚོར་བ་དང་བསམ་བློ་ཟིན་པའི་ཤེས་ཚོར་
གྱི་སྐོར་ལ་མཛུབ་སྟོན་གནང་སྟེ། ཚོར་བ་དང་རྟོག་པ་དེ་དག་གི་ནང་དུ་མ་ལྷུང་བར་ཞི་
འཇགས་ཀྱིས་དེ་རྣམས་ལ་ཞིབ་ལྟ་བྱེད་དགོས་པར་གསུངས། གྷི་རི་སིའི་རྙིང་ཞེན་ཆོས་
ལུགས་ཀྱི་སྒོམ་པ་བ་ཚོས་སེམས་ལ་ཞིབ་ལྟ་བྱས་ནས་རང་རིག་འཕེལ་རྒྱས་སུ་གཏོང་
བའི་སྲོལ་རྒྱུན་འདི་རྒྱུན་འཛིན་བྱས་ཤིང༌། དེའི་ནང་དུ་ང་ཚོས་བློའི་ལྟ་རྟོག་དང་། ཤེས་
རབ་གཉིས་ཀྱི་ཡོན་ཏན་རྣམས་ཡར་རྒྱས་སུ་གཏོང་རྒྱུ་དེ་ཡིན། འདི་དག་གིས་དགེ་མི་
དགེའི་བསམ་བློའི་ཁྱད་པར་འབྱེད་ཐུབ། དེང་སྐབས་ཀྱི་མཁས་དབང་མར་ཊེན་ Mar-
tin Laird གྱིས་གསལ་པོར་བྲིས་ཡོད་པ་ལྟར་ཉམས་ལེན་འདི་ལྟ་བུ་ནི་ཡེ་ཤུའི་སྒོམ་
པ་བ་ཚོའི་ཁྲོད་ན་དེང་སང་ཡང་མ་ཉམས་པར་གནས་ཡོད། ”“དྲག་གནོན་བྱས་པའི་བློའི་
ཆ་རྣམས་ཤེས་ཚོར་གྱིས་འཛིན་པ་ནི་ན་ཟུག་དང་ལྡན་པ་ཞིག་རེད། བློ་མ་སི་ Thomas
Keating ཡིས་འདི་ལ་ཤེས་ཚོར་གྱིས་མ་ཟིན་པའི་བློའི་ཆ་རྣམས་ཕྱིར་འདོན་བྱེད་པ་
ཞེས་ཟེར། འདི་ནི་གོང་བུ་གཅིག་གྱུར་གློད་པའི་ངོ་བོ་དེ་ཡིན་ཞིང་། འདི་ལ་བརྟེན་ནས་
སྔོན་ཤེས་ཚོར་གྱིས་འཛིན་མ་ཐུབ་པ་རྣམས་རྟོགས་པར་འགྱུར། ང་ཚོས་འདི་མ་མཐོང་བར་དུ་
ཡངས་ཤིང་རྩ་ཆེ་བའི་ཁྱད་ཆོས་ཏེ། རང་ཤེད་ཆེ་བའི་རྒྱུན་ལྡན་གྱི་བློའི་འགྱུར་འགྲོས་ལས་ཟབ་
པའི་ལྷིང་འཇགས་ཀྱི་ཐང་ཞིག་སྔ་ས་ནས་རང་ཉིད་ཀྱི་སྟེང་དུ་ཡོད་པ་མི་མཐོང་།”



94
སེམས་ཤེས་པ་དང་སྦྱོང་བ།
ནང་ཆོས་ལའང་བློ་ལ་ཞིབ་ལྟ་བྱེད་པའི་ལོ་རྒྱུས་རིང་པོ་ཅན་གྱི་སྲོལ་རྒྱུན་ཚད་
མཐོ་པོ་ཞིག་ཡོད་པ་རེད། སངས་རྒྱས་ཀྱིས་གསུངས་པའི་གཡེང་བ་ལས་རྒྱལ་ཐབས་
ཤིག་ནི། ང་ཚོའི་ཡིད་བྱེད་དམིགས་པ་རིན་ཐང་ལྡན་པ་ཞིག་གི་སྟེང་དུ་འཇོག་པ་དང་།
དེ་ནས་དམིགས་པ་དེ་གློད་ནས་རྟོག་པ་དང་བསམ་པ་གང་ཞིག་གི་ནང་དུའང་རང་
འགུལ་གྱིས་མ་ཞུགས་པར་བློ་དྲན་པ་མཉམ་བཞག་གི་ངང་ནས་ཞི་བར་གནས་རྒྱུ་འདི་
ཡིན། ཁོང་གིས་གསུངས་དོན་ལ་ཐབས་ལ་མཁས་པའི་སྒོམ་པ་བ་ཞིག་གིས་བློ་སེམས་
རྩེ་གཅིག་ཏུ་གནས་ཏེ། རང་གི་བློའི་ཁྱད་ཆོས་རྣམས་གསལ་པོར་རྟོགས་ནས་སེམས་
སྦྱོང་བར་བྱེད་པ་དང་། འདི་ལྟ་བུའི་སོ་སོར་རྟོགས་པའི་ཤེས་རབ་མེད་པ་ཡིན་ན་བློ་རྩེ་
གཅིག་ཏུ་གནས་མི་ཐུབ་པར་མ་ཟད་བློ་སྦྱོང་ཡང་འབྱུང་མི་ཐུབ།
སེམས་རང་གི་ངང་དུ་འཇོག་པའི་ཉམས་ལེན་འདི་རྒྱ་གར་ནས་བལ་ཡུལ་དང་།
དེ་ནས་བོད་དུ་རིམ་གྱིས་དར་ཏེ། ཐེག་པ་ཆེན་པོའི་གྲུབ་མཐའི་ནང་ལྷག་ཏུ་གཙིགས་
ཆེར་འཛིན་གྱི་ཡོད། དཔེར་ན། དུས་རབས་བཅུ་གཅིག་པའི་ནང་དུ་བྱོན་ཅིང་། བལ་
ཡུལ་ནས་ཡིན་པའི་ནང་པའི་སྒོམ་ཆེན་པ་བྱམས་པས་བློའི་ནང་དུ་དགེ་མི་དགེའི་རྟོག་
པ་ཅི་ཞིག་འབྱུང་བ་ལ་ཆགས་སྡང་མེད་པའི་སྒོ་ནས་བརྟན་པོར་ཞིབ་ལྟ་བྱེད་པའི་ཉམས་
ལེན་འདི་བསྟན་ཡོད། ཁོང་གིས་གསུངས་པ་ལྟར་ན། རྟོག་པ་རྣམས་རང་ངོས་ནས་
ཉམས་ཤིང་། གསལ་ཞིང་གཟུང་འཛིན་མེད་པའི་ཤེས་པ་ཞིག་རང་ཉིད་ལས་གཞན་པའི་
དམིགས་པ་མེད་པར་ཤུགས་འབྱུང་གིས་སྐྱེ་ཡོང་། བོད་ཀྱི་ྋགོང་ས་ཏཱ་ལའི་བླ་མ་སྐུ་
ཕྲེང་ལྔ་པ་མཆོག་གི་ཡོངས་འཛིན་པཎ་ཆེན་བློ་བཟང་ཆོས་ཀྱི་རྒྱལ་མཚན་ ༼༡༥༧༠-
༡༦༦༢༽ གྱིས་ཉམས་ལེན་འདི་ལ་གཤམ་གྱི་འགྲེལ་བཤད་འདི་གནང་འདུག
དེ་དག་གི་དུས་སུ་རྣམ་རྟོག་ལ་ཐོག་བརྫིས་བྱས་པ་དང་། རྣམ་རྟོག་གང་དང་གང་
སྐྱེས་པ་དེའི་ངོ་བོ་ལ་བལྟས་པ་དེ་དང་དེའི་ཚེ་རྣམ་རྟོག་དེ་དག་རང་ཡལ་དུ་སོང་བའི་
སྟོང་སང་འཆར་བ་ལ། དེ་བཞིན་དུ་སེམས་གཡོ་མེད་དུ་གནས་པའི་ཚེའང་བརྟགས་པ་
ན་མ་བསྒྲིབས་སྟོང་སང་གསལ་ཧྲིག་གེ་བ། སྔ་ཕྱི་གཉིས་ཁྱད་པར་མེད་པར་མཐོང་བ་
དེ་ལ་གནས་འགྱུ་འདྲེས་པ་ཞེས་སྒོམ་ཆེན་པ་རྣམས་ལ་གྲགས་ཤིང་ཐ་སྙད་མཛད་དོ།
ཉམས་ལེན་འདི་ནི་བོད་བརྒྱུད་ནང་བསྟན་གྱི་རྫོགས་པ་ཆེན་པོའི་གྲུབ་མཐས་སྔ་



སེམས་ཤེས་པ་དང་སྦྱོང་བ།
95
མོ་ནས་ལག་ལེན་ལ་བཏབ་ཡོད། ཤེས་པའི་རང་བཞིན་རྟོགས་རྒྱུ་ནི་གྲུབ་མཐའ་འདིའི་
དམིགས་ཡུལ་གཙོ་བོ་ཞིག་རེད། དུས་རབས་བཅུ་དགུ་པའི་སྐབས་ཀྱི་སྲོལ་རྒྱུན་འདིའི་
སྒོམ་ཆེན་པ་ཕུལ་བྱུང་བདུད་འཇོམས་ཀློང་པས་ ༼༡༨༣༥ - ༡༩༠༤༽ སྒོམ་
འདིའི་རིགས་ནི། ལུས་པོར་ངལ་དུབ་ཀྱིས་གང་བ་དང་། སེམས་རྩིང་པོ་ཡིན་ཞིང་རྒོད་
པའི་མི་ཚོར་ལྷག་ཏུ་འོས་འཚམས་ཡིན་པར་བྲིས་འདུག དེང་སྐབས་ཀྱི་འཛམ་གླིང་གི་
མི་ཕལ་ཆེ་བ་ནི་འདི་འདྲ་ཡིན་པར་སྣང་། ཁོང་གིས་མི་འདི་ལྟ་བུ་ཚོས”རྣམ་པར་རྟོག་པ་
རང་དགར་ལྷོད་ཅིང་མ་བརྗེད་པའི་དྲན་པ་དང་། ལྐོག་ཏུ་མ་གྱུར་པའི་ཤེས་བཞིན་གྱིས་
ལྟ་ཞིང་སྐྱོང་་” ཞེས་གསུངས་ཡོད། འདི་ལྟར་བྱས་ན་བསམ་བློའི་གཡོ་འགུལ་དེ་
མཚམས་འཇོག་མི་བྱེད་ནའང་། རང་ཉིད་དེ་དག་གི་ནང་དུ་མི་ལྷུང་བར་བསམ་བློ་དེ་དག་
དྲན་པ་དང་ཤེས་བཞིན་གྱིས་གསལ་པོར་འཛིན་ཐུབ། ཁོང་གིས་མུ་མཐུད་ནས་ཁྱེད་
ཀྱིས་“དེ་ལ་ཐུན་དང་ཐུན་མཚམས་ཐམས་ཅད་དུ་བར་མ་ཆད་པར་བརྩོན་པས་མཐར་
རྣམ་རྟོག་ཕྲ་རགས་ཐམས་ཅད་ངོ་བོ་སྟོང་པའི་དབྱིངས་སུ་ཞི་ནས་མི་གཡོ་བའི་ངང་ལ་
གནས་ཤིང་བརྟན་པར་གྱུར་ཏེ་བདེ་བ་མེ་དྲོད་ལྟ་བུ་དང་། གསལ་སྣང་ནམ་ལངས་པ་ལྟ་
བུ་དང་། མི་རྟོག་པ་རྒྱ་མཚོ་རླབས་ཀྱིས་མ་བསྐྱོད་པ་ལྟ་བུ་མྱོང་ཞེན་ཅན་ཡིད་ལ་འབྲལ་
མི་ཕོད་པ་ཡིད་ཆེས་ཤིང་མངོན་ཞེན་བསླང་བར་བྱེད་པ་ཞིག་འཆར་་་” ཞེས་གསུངས་
ཡོད་པ་དང་། ཁོང་གིས་ཉམས་ལེན་འདིར་འགྲེལ་བཤད་གནང་བ་ནི་ཧ་ཅང་གསལ་ཞིང་
གོ་བདེ་བས་འདིར་དྲང་དགོས་པ་ཞིག་རེད། །
ཤར་རིག་དུས་མཉམ་དུ་སོང་ནས་རིག་པ་ཙམ་ནས་གྲོལ་བར་སྣང་བས་ཤར་གྲོལ་
དུས་མཉམ་དང་། རང་ཀློང་ནས་ཤར་ཙམ་ནས་རང་ཀློང་དུ་གྲོལ་བ་མཁའ་ལས་གློག་
འཁྱུགས་པ་མཁའ་ཀློང་དུ་གྲོལ་བ་ལྟ་བུར་ཁ་ནང་ལྟ་རུ་སྣང་བས་ཀློང་གྲོལ་ཞེས་པ་དང་།
འདི་དག་ཐམས་ཅད་དོན་ལ་དྲན་པ་དང་ཤར་བ་གཅིག་ཏུ་འདྲེས་ཏེ་རྩེ་གཅིག་ཏུ་གྱུར་པར་
སྣང་བ་ཡིན། དེ་ལྟར་ཉམས་ཀྱི་སྣང་བ་བདེ་སྡུག་ཐམས་ཅད་དབྱིངས་སུ་སངས་པའི་རྗེས་
སུ་ཤེས་པ་དྭངས་སང་དེ་པའི་ངང་དུ་རང་སོར་བཞག་པས་དྲན་བསམ་གང་ཐམས་ཅད་
པོ་མྱོང་ཞེན་བཟོ་བཅོས་དང་རྩིས་གདབ་མེད་པར་ཤུགས་འབྱུང་གི་ངང་དུ་ཡན་པས་
མངོན་དུ་གྱུར་པ་ལ་འཇུར་དྲན་གྱི་རྣམ་པར་རྟོག་པ་ལྟར་གསལ་གསལ་ཧྲིག་ཧྲིག་གི་



96
སེམས་ཤེས་པ་དང་སྦྱོང་བ།
འཛིན་རྩོལ་རང་ཞིག་པས་བློ་ཡིད་མི་ཚིམ་པར་ཡིད་ཡུལ་དུ་འབད་བརྩོན་བྱེད་དགོས་པ་
དང་། མ་ཚང་བ་དང་། མ་རྙེད་པ་ཞིག་ཡོད་པར་སྣང་བས་བློ་ཡི་གཏད་པ་དང་། བསྒྲིམཔ་
ལ་སོགས་པའི་ཡིད་དཔྱོད་མང་པོ་བར་བར་དུ་བྱེད་དགོས་པ་འབྱུང་སྟེ། འདི་དུས་ཤེས་
པ་རང་གི་ངང་ལ་གནས་ཤིང་དྲན་པ། མངོན་དུ་གྱུར་ཏེ་མྱོང་ཞེན་ཆུང་བ་རང་བབ་ལས་
བཟོ་བཅོས་མེད་པའི་ངང་དུ་གྱུར་པ་རང་བབ་ཀྱི་དྲན་པ་ཞེས་བྱ་བའི་ཐོག་ཏུ་ཕེབས་པ་
ཡིན་ནོ། དེའི་ཉམས་སྣང་ཡང་བདེ་ཉམས་ལྷོད་ལྷོད་འབོལ་འབོལ་དང་ཤེས་པ་གསལ་
དྭངས་ཆེ་བ་རྣམ་པར་རྟོག་པས་ཕན་གནོད་མེད་ཅིང་བཟོ་བཅོས་སྤང་ལེན་མི་དགོས་
ཤིང་གནས་ཉམས་ཤས་ཆེ་བ་རྣམས་འབྱུང་བའི་འདི་དུས་།
ཡེ་ཤུ་པ་དང་ནང་པས་ཉམས་ལེན་འདིར་འགྲེལ་བརྗོད་བྱེད་སྟངས་ལ་མཐུན་ཆ་
མང་ཡང་། སྒོམ་གྱི་ཉམས་ལེན་འདི་ལྟ་བུ་ལ་བཟུང་བའི་ཁོང་ཚོའི་གཞི་རྩའི་ལྟ་བ་དང་།
ཉམས་ལེན་འདི་འདྲའི་ཕན་ཡོན་གྱི་འགྲེལ་བཤད་ལ་ཁྱད་པར་གལ་ཆེན་ཁག་ཅིག་ཡོད་
པར་སྣང་། ཨ་གྷ་སི་དྲིན་གྱིས་ཡེ་ཤུ་པ་མང་པོའི་ཚབ་མཚོན་དུ་གསུངས་དོན་ལ། རྣམ་
ཤེས་ཀྱིས་རང་གི་དགེ་བ་ལ་བརྟེན་ནས་བདེ་བ་མྱོང་མི་ཐུབ་པའི་རྒྱུ་མཚན་ནི། དེས་
ངེས་པར་དུ་ “རང་གི་ཕྱི་ཕྱོགས་” ནས་རྫོགས་ལྡན་འཚོལ་དགོས་ཤིང་། རྟག་བརྟན་གྱི་
དཀོན་མཆོག་གི་སྟེང་དུ་མ་གཏོགས་རྫོགས་ལྡན་དེ་རྙེད་མི་ཐུབ། རྗེས་སུ་རོ་མན་རྣམ་
དག་ཆོས་ལུགས་དང་། Roman Catholic གྷི་རིག་གི་ལམ་ལུགས་ལ་ཞེན་ཆགས་
ཅན་གཉིས་ཀའི་སྲོལ་རྒྱུན་གྱི་ནང་དུ་ཉམས་ལེན་པ་ཚོས་སྒོམ་གྱི་ཕན་ཡོན་ནི། རང་
གི་འབད་བརྩོན་ལ་བརྟེན་པ་ཞིག་མ་ཡིན་པར་ཡོངས་སུ་དཀོན་མཆོག་གི་ཐུགས་རྗེ་ལ་
བརྟེན་དགོས་ཚུལ་ནན་དུ་བརྗོད་ཡོད། བདག་ནི་ཐ་ཤལ་གྱི་སྡིག་ལྡན་ཞིག་ཏུ་བརྩིས་པ་
དང༌། དེའི་རུལ་སུངས་ཀྱི་རང་བཞིན་འདི་སྐྱོབ་པར་དཀོན་མཆོག་གི་མགོན་སྐྱབས་ནི་
དགོས་ངེས་ཤིག་ཡིན།
དེ་ལས་ལྡོག་སྟེ། ནང་པའི་སྲོལ་རྒྱུན་གྱི་ནང་དུ་སེམས་ནི་རང་བཞིན་གྱིས་དྲི་
མའམ་ཉོན་མོངས་ཅན་ཞིག་མིན་ཞིང་། ཐར་བ་ནི་རང་ཉིད་ཀྱི་བརྩོན་འགྲུས་ལ་བརྟེན་
ནས་བསྒྲུབ་ཐུབ་པར་རྟག་ཏུ་རྗོད་ཀྱི་ཡོད། སངས་རྒྱས་ཀྱིས་རང་ཉིད་མྱ་ངན་ལ་མ་
འདས་པའི་སྔོན་དུ་ལྟ་ཚུལ་འདི་གསལ་པོར་བསྟན་ཅིང་། སྐབས་དེར་ཁོང་གིས་སློབ་མ་



97
སེམས་ཤེས་པ་དང་སྦྱོང་བ།
རྣམས་ལ་འདི་ལྟར་གསུངས། “གཞན་སུ་ཡང་རང་གི་མགོན་སྐྱབས་མ་ཡིན་ཞིང་། རང་
ཉིད་རང་གི་མགོན་སྐྱབས་བྱས་ཏེ། གླིང་ཕྲན་བཞིན་འཚོ་དགོས།སེམས་ནི་བག་ཆགས་
ཀྱི་དབང་གིས་ཉོན་མོངས་ཀྱིས་བཙོག་སྒྲིབ་ག་ཚོད་བྱས་ཡོད་ཀྱང་། སེམས་ཀྱི་ངོ་བོའི་རང་
བཞིན་ནི་དྭངས་ཤིང་གསལ་བ་ཡིན་པས། ཕྱི་ཕྱོགས་ནས་དཔུང་གཉེན་གྱི་མཐུ་སྟོབས་མི་
དགོས་པར་རང་ཉིད་གསོ་བའི་ནུས་པ་སེམས་ལ་རང་བཞིན་དུ་ཡོད་པ་རེད།
ཕྱིའི་ཚུལ་ཙམ་གྱིས་བརྗོད་ན། འདི་ནི་ཡེ་ཤུའི་ཆོས་ལུགས་དང་ནང་ཆོས་བར་
ལ་ཡོད་པར་སྣང་བའི་གཞི་རྩའི་ཁྱད་པར་ཞིག་རེད། ཡིན་ཡང་། ང་ཚོས་འདི་ལ་དཔྱད་
པ་ཅུང་ཙམ་ཞིབ་མོ་ཞིག་གཏོང་། ང་ཚོས་ཐར་བ་དང་བདེ་བ་རང་གི་ཕྱི་རོལ་ཏུ་འཚོལ་
དགོས་མིན་གྱི་གནད་དོན་འདི་གླེང་སྐབས། བདག་གི་མཐའ་མཚམས་དེ་གང་དུ་འཇོག་
དགོས་མིན་ནི་གནད་དོན་གལ་ཆེན་ཞིག་ཆགས་ཡོད། གལ་ཏེ་ངས་རང་ཉིད་རང་གི་
ལུས་པོའི་ཐོག་ནས་ངོས་འཛིན་བྱས་ཚེ། བདག་དང་ཕྱི་རོལ་གྱི་ས་མཚམས་ནི་ལུས་
པོའི་པགས་པ་རེད། དེ་བཞིན་ངས་རང་ཉིད་ནི་རང་གི་བསམ་བློ་དང་། སྣང་བརྙན། མྱོང་
ཚོར། འདུན་པ། འདོད་པ། དྲན་ཤེས། སྟོང་བསམ། རྨི་ལམ་ལ་སོགས་པའི་བློའི་བྱ་
འགུལ་གྱི་ཐོག་ནས་ཀྱང་ངོས་འཛིན་བྱེད་ཆོག སེམས་རང་གི་ངང་དུ་བཞག་པའི་ཕན་
ཡོན་དེ་དག་ནི། ངས་སེམས་ལ་གང་ཞིག་བགྱིས་པའི་འབྲས་བུ་མིན་པ་གསལ་ཞིང་།
ངས་སེམས་ཀྱི་ནང་དུ་འཕེལ་འགྲིབ་བྱེད་ཀྱིན་པའི་བྱུང་བ་རྣམས་ལ་འགྱུར་བ་གཏོང་
བའི་འབད་བརྩོན་ཅི་ཡང་མི་བྱ་བར་དེ་དག་ལ་ཞིབ་ལྟ་བྱས་པ་ཙམ་ཡིན། དེའི་ཕྱིར་
ཉམས་ལེན་འདིའི་ཕན་ཡོན་དེ་དག་ནི་བསམ་བློ་གཏོང་མཁན་རང་ཉིད་ཀྱིས་བསྐྲུན་པ་
ཞིག་མིན་པ་དང་། སེམས་རིམ་གྱིས་ཞི་ཞིང་གསལ་བའི་གཞི་རྩའི་ངང་ཚུལ་ལ་བབས་
པ་དང་ཤུགས་ཀྱིས་བྱུང་བ་ཞིག་རེད། གལ་ཏེ་ངས་དྭངས་པའི་ནང་སེམས་ཀྱི་བར་སྣང་
འདི་དཀོན་མཆོག་ལ་དབང་བའམ་རང་གི་ཕྱི་རོལ་ལ་ཡོད་པར་བསམས་ཚེ། ཉམས་
ལེན་འདི་ལས་བྱུང་བའི་ཁེ་ཕན་དེ་ཚོ་དཀོན་མཆོག་གི་བཀའ་དྲིན་རེད། འོན་ཀྱང་། གལ་
སྲིད་ངས་བར་སྣང་དེ་ནི་རང་ཉིད་ཀྱི་གནས་གཞིའི་ཆ་ཤས་ཕྲ་མོ་ཞིག་ཡིན་པར་བརྩིས་
ན། ངས་རང་གི་ཕྱི་ཕྱོགས་ནས་ཐར་བ་འཚོལ་དགོས་དོན་ཆགས་མེད། དེར་བརྟེན་
བདག་གི་ཕྱི་ནང་དུ་ཅི་ཞིག་ཡོད་མེད་བར་གྱི་ས་མཚམས་དེ་སུས་བྲིས་པ་ཡིན་ནམ།



98
སེམས་ཤེས་པ་དང་སྦྱོང་བ།
ངའི་ལྟ་ཚུལ་ལ་འབྲི་མཁན་དེ་ནི་ང་ཚོ་རང་ཉིད་ཡིན། ང་ཚོས་རང་གི་རྒྱུན་སྤྱོད་ཀྱི་ཐ་
སྙད་དག་ལ་མཚན་ཉིད་བཞག་ནས་ཚིག་དེ་དག་གི་མཚོན་བྱའི་བར་ལ་ས་མཚམས་ཀྱི་
ཐིག་འཐེན་ཡོད། །
ཌེ་ཀར་ཊིས་ ”ངས་བསམ་པའི་རྒྱུ་མཚན་གྱིས་ང་ཡོད།” ཅེས་པའི་སྐད་ཆ་
བཤད་པ་ཡོངས་གྲགས་སུ་གྱུར་ཡོད། སྐད་ཆ་འདིས་བསམ་བློ་དང་སེམས་ཀྱི་བྱ་
འགུལ་གཞན་དག་གི་ཐད་ལ་བདག་འཛིན་ཤུགས་ཆེ་བའི་ལྟ་ཚུལ་ཞིག་བསྟན་འདུག དེ་
ལྟ་ནའང་ང་ཚོས་ཉམས་ལེན་འདིའི་ནང་དུ་རང་ཉིད་ནི་མྱོང་ཚོར་དང་། འདོད་པ། སྣང་
བརྙན། བསམ་བློ་སོགས་སེམས་ཀྱི་བྱུང་བ་ཐམས་ཅད་ཀྱི་བྱེད་པོ་ཡིན་པའི་བདེན་
འཛིན་འདི་ལ་འཐབ་རྒོལ་བྱེད་ཀྱི་ཡོད། སེམས་ལ་ཞིབ་ལྟ་བྱེད་པའི་ཉམས་ལེན་འདི་
ལག་ལེན་དུ་འདེབས་མཁན་ཞིག་གིས་སེམས་ཀྱི་ནུས་རྩོལ་ལ་རང་ཉིད་ནི་བྱེད་པོའི་
ཚུལ་དུ་མི་དགོས་པར་རང་ངོས་ནས་འབྱུང་བ་མྱུར་དུ་རྟོགས་ཐུབ། ང་ཚོ་ནི་རང་སེམས་
ཀྱི་བར་སྣང་གི་ནང་དུ་འཕེལ་འགྲིབ་བྱེད་ཀྱིན་པའི་བྱུང་བ་ལ་ཐེ་གཏོགས་མེད་པར་
བལྟས་ཏེ། བསམ་བློ་མང་པོ་ཞིག་བསམ་བློ་གཏོང་མཁན་མེད་པར་འབྱུང་བ་ཤེས་པའི་
ཞིབ་ལྟ་བྱེད་མཁན་ཙམ་ཡིན། སེམས་ཀྱི་བྱུང་བ་འདི་དག་ནི་དངོས་ཁམས་དང་སེམས་
ཁམས་ཀྱི་རྒྱུ་རྐྱེན་ལ་བརྟེན་ཞིང་སྐད་ཅིག་སྐད་ཅིག་ལ་འབྱུང་གི་ཡོད་པའི་རང་བྱུང་གི་
སྣང་ཚུལ་དུ་འདོད་ཀྱི་ཡོད། ད་དུང་བློ་ལ་འདི་ལྟར་ཞིབ་ལྟ་ནན་མོ་ཞིག་བྱས་ན། བྱུང་
བ་དང་མི་གཞན་རྣམས་ང་ཚོའི་ལྟ་ཚུལ་དང་མྱོང་བ་ལ་ལྟོས་མེད་དུ་གྲུབ་པའི་རྒྱུ་མཚན་
གྱིས། དེ་འབྲེལ་གྱི་ང་ཚོའི་བསམ་བློ་དང་། སྣང་བརྙན་དག་གིས་བྱུང་བ་དང་མི་དེ་ཚོ་ཆ་
ཚང་བར་མཚོན་ཡོད་སྙམ་པའི་བདེན་འཛིན་བཙན་པོ་འདི་ལས་རང་ཉིད་རྒྱལ་ཐུབ་ཅིང་།
འདི་ནི་དོན་དངོས་ཀྱི་གྲོལ་བ་ཞིག་ཡིན། །
ཚེ་སྲོག་དང་དངོས་ཁམས་ཀྱི་ཚན་རིག་གི་གསར་བརྗེ་གལ་ཆེན་ཚང་མ་ཞིབ་
འཇུག་གི་བརྗོད་གཞིའི་སྣང་ཚུལ་ལ་གཟབ་ནན་གྱིས་ཐད་ཀར་ཞིབ་ལྟ་བྱས་པ་ལས་བྱུང་
ཡོད། སེམས་རང་གི་ངང་དུ་འཇོག་པའི་ཉམས་ལེན་འདིས་ཡུལ་ཅན་གྱི་མྱོང་ཡུལ་དུ་
གྱུར་པའི་སེམས་ཀྱི་ངང་ཚུལ་དང་བྱུང་བ་སྟེ། བློའི་སྣང་ཚུལ་མཐའ་དག་ལ་བར་གནས་
རང་བཞིན་དུ་ཡུལ་གྱི་ངོས་ནས་ཞིབ་ལྟ་བྱེད་དུ་འཇུག ཚན་རིག་གི་འཚོལ་ཞིབ་ཀྱི་



99
སེམས་ཤེས་པ་དང་སྦྱོང་བ།
ཞིབ་ཕྲའི་བྱེད་ཐབས་ལྟ་བུའི་ཚད་ལྡན་ཞིག་ཡོང་བ་ལ་ཞིབ་ལྟ་འདིར་འཇིགས་སྣང་དང་།
འདོད་པ། མྱོང་ཚོར། སྒེར་སོ་སོའི་བདེན་འཛིན་ལ་སོགས་པའི་ཡུལ་ཅན་གྱི་ཕྱོགས་
ཞེན་ཡོད་མི་ཆོག་པ་ནི་ཚན་རིག་གི་ཞིབ་ལྟ་གཞན་དག་དང་མཚུངས་པ་ཞིག་རེད། ད་
དུང་རང་གི་སྔོན་དཔག་དང་ཕྱོགས་ཞེན་ཟུར་དུ་འཇོག་པའི་འབད་བརྩོན་གྱིས་བདག་
འཛིན་ཡང་དོར་ཡོད་པའི་ཆ་ནས་ཉམས་ལེན་འདི་ནི་ཡུལ་གྱི་རང་བཞིན་ཅན་ཡིན། །
སེམས་རང་གི་ངང་དུ་འཇོག་པ་འདི་ནི་རང་ཉིད་ཀྱི་བློ་རྟོགས་པར་བྱེད་པའི་
ཐབས་ལམ་ནུས་པ་ཅན་ཞིག་ཡིན་པར་མ་ཟད། སེམས་གསོ་བ་ལའང་ནུས་པ་ཆེན་པོ་
ཞིག་འབྱིན་ཐུབ། ང་ཚོས་རང་གི་ལུས་པོ་ལ་གསོ་ནུས་ཡ་མཚར་བ་ཞིག་ཡོད་པ་དེ་
རྟོགས་ཀྱི་ཡོད། འགྲད་ཤུད་གཏོད་པ་དང་། སྲིན་འབུ་ཕྲ་མོ་དང་དུག་སྲིན་གྱིས་རྒོལ་
བ། རུས་པ་གཅོག་པ་ལ་སོགས་པའི་རྐྱེན་གྱིས་ལུས་ཕུང་ལ་ན་ཚ་བཟོས་ཀྱང་། ལུས་པོ་
ལ་རང་སྟེང་གི་རྨ་ཁ་གསོ་བ་དང་། ཁོར་ཡུག་ལས་བྱུང་བའི་རང་སྟེང་གི་ནད་འབུ་རྣམས་
གཙང་མ་བཟོ་བའི་ནུས་པ་ཡ་མཚར་ཞིག་ཡོད། འོན་ཀྱང་། ནུས་པ་འདི་མངོན་པར་བྱེད་
པ་ལ་སྐབས་འགར་ལུས་པོར་རམ་འདེགས་དགོས། དཔེར་ན། རྨ་ཁ་ལ་གཙང་སྦྲ་དང་རྨ་
དཀྲིས་བྱེད་པ་དང་། རུས་པའི་ཆག་མཚམས་སྦྱོར་བ། གཤག་བཅོས་བརྒྱུད་ནས་འབག་
བཙོག་ཅན་དུ་གྱུར་པའི་ཕུང་གྲུབ་རྣམས་ཕྱིར་བཏོན་པ་ལྟ་བུ་ཡིན། ལུས་པོ་དང་སེམས་
གཉིས་ཧ་ཅང་དམ་པོར་འབྲེལ་ཡོད་པས་སེམས་ལའང་རང་ཉིད་གསོ་བའི་ནུས་པ་ཡོད་
པར་བསམ་པ་འདི་ནི་རྒྱུ་མཚན་དང་ལྡན་པ་ཞིག་རེད། རྙོག་དྲ་གཙོ་བོ་ནི་སྤྱི་ཚོགས་ཀྱི་
ཟིང་འཁྲུགས་དང་། རང་བྱུང་ཁམས་ཀྱི་ཆག་སྒོ། ན་བ། མི་གཞན་གྱི་ལོག་སྤྱོད། ཐ་ན་
རང་ཉིད་ཀྱི་གནོད་འཚེ་ཆེ་བའི་སྤྱོད་པ་སོགས་ཀྱིས་སེམས་ལ་བརྡབ་གསིག་ཆེན་པོ་
གཏོང་སྐབས། ང་ཚོས་རྒྱུན་དུ་སེམས་ཀྱི་རྨ་ཁ་དེ་དག་རྣག་ཏུ་འཇུག་པ་འདི་རེད། ང་
ཚོའི་སེམས་ནི་ཨུ་ཚུགས་ཀྱིས་འདས་པའི་དྲན་ཤེས་དང་འབྱུང་འགྱུར་གྱི་འཆར་རྟོག་གི་
ནང་དུ་མྱོས་པ་དང་། ང་ཚོས་རང་སེམས་ཀྱི་ཉོན་མོངས་རྣམས་ཇེ་སྡུག་ཏུ་གཏོང་བའི་
བྱེད་སྟངས་ཤིག་གི་ལམ་ནས་དྲན་ཤེས་དང་འཆར་རྟོག་དེ་དག་ལ་འཕར་སྣོན་དང་བདག་
འཛིན་བྱེད་ཀྱི་ཡོད། སེམས་ཁམས་རིག་པ་སྨྲ་བ་ཚོས་འདི་ལ་བསམ་གཞིགས་ཀྱི་བག་
ཆགས་ tendency fumination ཟེར་ཞིང་། འདི་ནི་སེམས་ཀྱི་རྨ་ཁ་རྣམས་རྣག་ཏུ་



100 gaugautoy giat
འཇུག་པའི་རྒྱུ་རྐྱེན་ཞིག་ཡིན་ལ། རྣག་འབྱམས་འདིས་སེམས་ལ་ལྷན་སྐྱེས་སུ་ཡོད་པའི་
གསོ་བའི་ནུས་པ་དེ་སྒྲིབ་པར་བྱེད། །
ཉམས་ལེན་འདིའི་ནང་དུ་ཁྱེད་ཀྱིས་གཤག་བཅོས་ཀྱི་ལམ་ནས་ཕྱིར་འདོན་
དགོས་པ་ནི་གསུམ་སྟེ། དང་པོ་ཁྱེད་ཀྱིས་མྱོང་བའི་བསམ་བློ་དང་སྣང་བརྙན་རྣམས་རང་
གི་སེམས་ཀྱི་ཕྱི་རོལ་ན་གྲུབ་ཡོད་པར་བསམ་པ་དང་། གཉིས་པ་སེམས་བྱུང་དེ་དག་ནི་
རང་བཞིན་གྱིས་སྐྱིད་པོ་དང་སྡིག་པོ་ཡིན་པ་ལྟར་ཆགས་སྡང་གིས་ཐབས་མེད་པར་དེ་
དག་ལ་ཡ་ལན་སྤྲོད་པ། གསུམ་པ་སེམས་བྱུང་དེ་དག་ངོས་འཛིན་བྱེད་སྐབས་རང་ཉིད་
ནི་དེ་དག་གི་སྐྲུན་མཁན་ལྟོས་མེད་ཅིག་ཡིན་པ་བཞིན་དུ་བྱེད་ཅིང་། རང་གཅིག་པུས་
སེམས་བྱུང་འདི་དག་མྱོང་བའི་རྒྱུ་མཚན་གྱིས་དེ་དག་ནི་རང་ཉིད་ཀྱི་ངོ་བོའི་རང་བཞིན་
ཡིན་པའི་ལྟ་ཚུལ་འཛིན་པ་བཅས་ཡིན། ཚན་རིག་པ་ཚོ་ནི་ཞིབ་ལྟ་བྱེད་མཁན་མང་པོས་
བསྐྱར་ཟློས་ཀྱི་ལམ་ནས་བརྟག་དཔྱད་གཏོང་རུང་བའི་རང་བྱུང་གི་སྣང་ཚུལ་རྟོགས་པར་
མཁས་པ་ཞིག་རེད། འོན་ཀྱང་། དུས་བྱེ་བྲག་པ་ཞིག་ལ་ཁྱད་དུ་དབང་བའི་སྣང་ཚུལ་
དང་། ༼དེའི་ཕྱིར་བསྐྱར་ཟློས་བྱེད་མི་ཐུབ་པ།༽ གང་ཟག་བྱེ་བྲག་པ་ཞིག་གི་རྟོག་པ་
ལྟ་བུ་ནི་དངོས་ཡོད་མ་ཡིན་པ་ཞིག་གཏན་ནས་མིན། ད་དུང་ཆོས་ཤིག་ལ་ཁྱེད་གཅིག་
པུས་ཞིབ་ལྟ་བྱས་པ་ཙམ་གྱིས་ཆོས་དེ་ “ཁྱེད་ཀྱི་" ཡིན་པའི་ངེས་པའང་མེད། དཔེར་
ན། གལ་སྲིད་ཁྱེད་རང་གཅིག་པུས་མཚར་སྡུག་ལྡན་པའི་ཉི་ནུབ་ལ་ལོངས་སྤྱོད་བྱས་
ཚེ། ཁྱེད་ཀྱིས་འདི་ནི་ང་ལ་བདག་པ་ཡིན་ཞེས་བརྗོད་ཚུལ་མེད། གནས་དང་དུས་འགྲིག་
པའི་རྐྱེན་ལ་བརྟེན་ནས་ཁྱེད་ཀྱིས་མཚར་སྡུག་གི་ཉི་ནུབ་དེ་མཐོང་བ་ཞིག་རེད། འདི་ནི་
ཡུལ་ཅན་གྱི་མྱོང་བ་ཚང་མར་གཅིག་མཚུངས་ཡིན། རང་ཉིད་གཅིག་པུས་མ་གཏོགས་ཆོས་
ཤིག་ལ་ཞིབ་ལྟ་བྱེད་མ་ཐུབ་ཚེ། ཆོས་དེ་ནི་མཐུན་སྣང་གི་ཆོས་ཤིག་ལ་ལྟོས་ན་དངོས་ཡོད་
མིན་པ་ཞིག་མ་ཡིན། དེ་མཚུངས་སུ་ང་ཚོས་རང་སེམས་ཀྱི་བར་སྣང་ལ་ཞིབ་ལྟ་བྱེད་སྐབས་
དེར་མཐོང་ཚད་རང་ཉིད་སྒེར་གྱིས་བསྐྲུན་པའི་ངེས་པའང་མ་མཆིས།
བདག་འཛིན་གཙོ་བཟུང་ལས་བརྒལ་ཏེ་རང་བྱུང་གཙོ་བཟུང་གི་ལྟ་སྟངས་ཀྱིས་
སེམས་ཀྱི་སྣང་ཚུལ་ལ་ཞིབ་ལྟ་བྱེད་པ་འདི་ནི་རྨད་དུ་བྱུང་བའི་བཅིངས་གྲོལ་ཞིག་རེད།
ང་ཚོས་བདག་འཛིན་དང་གཡེང་བ་མེད་པར་སེམས་བྱུང་རྣམས་ལ་ཞིབ་ལྟ་ནན་མོ་བྱེད་



སེམས་ཤེས་པ་དང་སྦྱོང་བ།
101
པའི་བརྒྱུད་རིམ་གྱི་ནང་དུ་སེམས་ཀྱིས་རང་ཉིད་ཇི་ལྟར་གསོ་བ་མཐོང་ཐུབ་ཅིང་། ང་
ཚོས་སེམས་ཀྱི་རྨ་ཁ་རྣམས་གཙང་མར་གཉེར་སྐབས། རང་བྱུང་ཁམས་ལས་འདས་
པའི་སྐྱེས་བུ་ཞིག་གི་བཀའ་དྲིན་ནམ་ཤེས་པའི་རང་བྱུང་གི་རང་བཞིན་གང་ཞིག་ཡིན་
མིན་ལ་མ་ལྟོས་པར་སེམས་ཀྱི་མདུད་པ་མང་པོ་ཞིག་རང་ངོས་ནས་འགྲོལ་འགོ་ཚུགས་
ཡོད། ངས་ཉམས་ལེན་འདི་ནི་ཚང་མའི་བཅོས་ཐབས་ཤིག་གམ་ཆེད་ལས་པ་ཚོས་
སྤྲོད་པའི་བཅོས་ཐབས་ཀྱི་ཚབ་བྱེད་དགོས་པའི་བསམ་ཚུལ་འདོན་གྱི་མེད། སྐབས་
འགར་ཕྱིའི་བཅོས་ཐབས་དེའི་རིགས་ནི་དགོས་ངེས་ཤིག་ཡིན། ཡིན་ཡང་། ཉམས་ལེན་
འདི་དང་བཅོས་ཐབས་དེ་དག་ཟུང་དུ་སྦྲེལ་ན། སེམས་ཁམས་ཀྱི་དཀའ་ངལ་ཡོད་པའི་
མི་ཚོས་སོ་སོའི་སེམས་ཀྱི་འཕྲོད་བསྟེན་སླར་གསོ་དང་ཡར་རྒྱས་གཏོང་བའི་དོན་དུ་
བཅོས་ཐབས་པ་ཚོར་མཉམ་འབྲེལ་ཆ་ཚང་བ་ཞིག་བྱེད་པའི་ནུས་པ་རྒྱ་ཆེན་ཡོད་པར་
སྣང་། རིག་གཞུང་གཉིས་མཉམ་འབྲེལ་གྱི་བཅོས་ཐབས་འདི་ལྟ་བུ་ནི་མགྱོགས་པོར་དར་
བཞིན་པའི་སྨན་དཔྱད་ཁང་གི་ཞིབ་འཇུག་གི་ཁྱབ་ཁོངས་གསར་པ་ཞིག་ཡིན་ལ། ཞིབ་
འཇུག་འདིའི་རིགས་ཀྱིས་འབྱུང་འགྱུར་གྱི་རེ་བ་ཆེན་པོ་ཞིག་མཚོན་ཡོད།
དྲན་པ་དང་ཤེས་བཞིན། །
སེམས་རང་གི་ངང་དུ་འཇོག་པའི་ཉམས་ལེན་འདིའི་དགོས་དམིགས་ནི་ལུས་སེམས་
གཉིས་ཀའི་ཞི་བདེའི་འདུ་ཤེས་དང་། སེམས་ཀྱི་གསལ་ཆ་བསྐྱེད་བསྲིང་བྱེད་རྒྱུ་དེ་
ཡིན། འདི་བསྒྲུབ་པའི་ཐབས་སུ་སེམས་ཀྱི་ནུས་རྩོལ་གཉིས་ཏེ་དྲན་པ་དང་ཤེས་བཞིན་
བཀོལ་སྤྱོད་བྱེད་དགོས། གོང་གི་ལེའུ་ཞིག་གི་ནང་དུ་བཤད་ཟིན་པ་ལྟར། དྲན་པའི་
ཕན་ཡོན་ལ་ཉེ་ཆར་ཞིབ་འཇུག་བྱེད་ཀྱིན་པའི་སེམས་ཁམས་རིག་པ་སྨྲ་བ་ཚོས་དྲན་
པ་ནི། “རྒྱས་སྤྲོས་དང་ལེགས་ཉེས་ཀྱི་དཔྱད་པ་མེད་ཅིང་། མིག་སྔར་གཏོད་པའི་ཤེས་
པ་ཞིག་ཡིན་པ་དང་། ཤེས་པ་འདིས་ཡིད་བྱེད་ཀྱི་ཁྱབ་ཁོངས་སུ་བྱུང་བའི་བསམ་བློ་
དང་། ཚོར་བ། རེག་ཚོར་སོགས་ངོས་འཛིན་བྱས་ནས་ཇི་བཞིན་ངོས་ལེན་བྱེད་པ་
ཞིག་ཡིན།" ཞེས་མཚན་ཉིད་བཞག་འདུག འདི་ནི་ཉམས་ལེན་འདིའི་ནང་དུ་ང་ཚོས་
གོང་འཕེལ་གཏོང་བའི་ཤེས་པའི་རིགས་ཀྱི་འགྲེལ་བཤད་ཡག་པོ་ཞིག་ཡིན་ཡང་། ནང་
པའི་སྲོལ་རྒྱུན་གྱི་འགྲེལ་བཤད་དང་ཕྱོགས་ཡོངས་ནས་ཆ་འདྲ་བ་ཞིག་མིན། སངས་



102 སེམས་ཤེས་པ་དང་སྦྱོང་བ།
རྒྱས་ཀྱི་གསུང་རྣམས་ཐོག་མར་ཟིན་བྲིས་སུ་འགོད་སའི་པ་ལེའི་སྐད་ཡིག་གི་ནང་དུ་
དྲན་པ་ཞེས་པའི་ཐ་སྙད་འདིའི་མ་ཚིག་ནི་ས་ཏི་ Sati ཟེར་བ་དེ་ཡིན། སངས་རྒྱས་
ཀྱིས་འདིའི་གོ་དོན་ནི“དྲན་པར་བྱེད་པ་དང་། སྔོན་ལ་ཅི་བྱས་ཅི་བཤད་ཡིད་ལ་འཛིན་
པའི་” ནུས་པ་ཞིག་ཡིན་པར་གསུངས། དེ་བས་ན་ནང་པའི་དྲན་པའི་རྩ་བའི་གོ་དོན་ནི་
བརྗེད་ངས་ཀྱི་ལྡོག་ཟླ་སྟེ། དྲན་གསོའམ་བསྐྱར་དྲན་རེད། ང་ཚོས་དྲན་པ་བེད་སྤྱད་ནས་
སེམས་ལ་ཞིབ་ལྟ་བྱེད་སྐབས། བརྗེད་ངས་ཀྱི་དབང་དུ་མ་སོང་བར་ང་ཚོས་སེམས་བྱུང་
གི་འཕེལ་འགྲིབ་ཀྱི་བཞུར་རྒྱུན་ལ་ཞིབ་ལྟ་བྱེད་བཞིན་སྐད་ཅིག་ནས་སྐད་ཅིག་ལ་ཡིད་
བྱེད”བསྐྱར་དྲན་བྱེད་ཀྱི་ཡོད། །
ཕལ་ཆེར་ནང་པའི་རྩོམ་རིག་ནང་དུ་ས་ཏིའི་གོ་དོན་ལ་འགྲེལ་བཤད་སྔ་ཤོས་ཆ་
ཚང་བ་ཞིག་ནི་རྒྱ་གར་ནུབ་བྱང་དང་གྷི་རིག་རྒྱལ་པོ་མེ་ནན་ཌར་ Menander I ༼ཕྱི་
ལོ་སྔོན་གྱི་དུས་རབས་གཉིས་པ། ༽ དང་དྲང་སྲོང་ཀླུའི་སྡེ་ Nagasena གཉིས་ཀྱི་
གཏམ་གླེང་ནང་དུ་ཐོན་ཡོད། དྲང་སྲོང་ཀླུའི་སྡེ་ནི་ནང་པའི་གྲུབ་ཆེན་ཞིག་དང་ཁོང་གིས་
གྷི་རིག་གི་ནང་པའི་གྲྭ་བཙུན་རྡརྨ་རག་ཁེ་ཏཱ་ Dharmarakkhita ཡི་དྲུང་ནས་ཉམས་
ལེན་གསན་བཞེས་གནང་ཡོད། རྒྱལ་པོས་དྲན་པའི་ངོ་བོའི་སྐོར་ལ་དྲི་བ་བཏོན་སྐབས།
དྲང་སྲོང་ཀླུའི་སྡེས”སེམས་ལ་ཚུར་འབོད་པ”དང“འཛིན་པ་”གཉིས་ཀྱི་ཁྱད་ཆོས་དྲན་
པ་ལ་ཡོད་པར་གསུངས་པ་དང་། ཁོང་གིས་ད་དུང”དྲན་པ་རྒྱུད་ལ་སྐྱེ་སྐབས་དགེ་མི་
དགེའི་སེམས་ཀྱི་བག་ཆགས་དང་། དེ་དག་གི་སྐྱོན་དང་ཡོན་ཏན། རགས་པ་དང་ཕྲ་
མོ། དྲི་མ་དང་དྭངས་པ། དེ་དག་གི་ལྡོག་ཕྱོགས་སོགས་ཚུར་སེམས་ནང་དུ་འབོད་ཅིང་།
དྲན་པ་རྒྱུད་ལ་སྐྱེ་སྐབས་དྲན་པས་འདི་དག་ནི་དགེ་བ་རེད། འདི་དག་ནི་མི་དགེ་བ་རེད།
སེམས་ཀྱི་འཕེལ་ཕྱོགས་འདི་དག་ནི་ཕན་ཐོགས་མཁན་རེད། འདི་དག་ནི་ཕན་མི་ཐོགས་
མཁན་རེད་ཅེས་ཕན་པ་ཡོད་པ་དང་མེད་པའི་བློའི་འཕེལ་ཕྱོགས་ཀྱི་བརྒྱུད་རིམ་འདེད་
ཀྱི་ཡོད།” ཅེས་འགྲེལ་བཤད་གནང་འདུག
བརྗོད་གཞི་འདི་ནི་དུས་རབས་ལྔ་པའི་ནང་དུ་བྱོན་པའི་རྒྱ་གར་གྱི་ནང་པའི་
མཁས་དབང་སངས་རྒྱས་དབྱིངས་ Buddhaghosa ཀྱིས་བསྐྱར་དུ་གླེང་ཡོད། ཁོང་ནི་
དེང་སང་ཨེ་ཤི་ཡའི་ལྷོ་ཤར་ས་ཁུལ་དུ་བརྒྱུད་འཛིན་གཙོ་བོར་བྱས་ཡོད་པའི་ནང་ཆོས་



སེམས་ཤེས་པ་དང་སྦྱོང་བ།
103
ཀྱི་སྲོལ་རྒྱུན་གནས་བརྟན་སྡེ་པའི་ལུགས་ཀྱི་གསལ་འགྲེལ་པ་ཤུགས་རྐྱེན་ཆེ་ཤོས་དེ་
ཡིན་ཞིང་། སྒྲིབ་སྦྱོང་གི་ལམ”ཞེས་པའི་ཁོང་གི་བརྩམས་ཆོས་གྲགས་ཆེན་གྱི་ནང་
དུ་ང་ཚོས་དྲན་པ་ལ་བརྟེན་ནས་འདས་ཟིན་པའི་བྱ་དངོས་བསྐྱར་དྲན་བྱེད་ཐུབ་པར་
གསུངས་ཏེ་དྲན་པའི་འགྲེལ་བཤད་འགོ་ཚུགས་འདུག ཁོང་གིས་གསུངས་དོན་ལ། དྲན་
པ་ལ”གཡེང་བའི་ཁྱད་ཆོས་མེད་པ་དང་། དྲན་པ་ནི་ཡིད་བྱེད་ཀྱི་འཇུག་ཡུལ་དུ་གྱུར་
པའི་དམིགས་པའི་སྟེང་དུ་དམ་པོར་བབ་པའི་ཤེས་པ་ཞིག་ཡིན། དེ་བཞིན་དྲན་པ་ལ་
“མི་འཆོར་བའི་" ཁྱད་ཆོས་ལྡན་པ་དང་། ང་ཚོས་དྲན་པ་ལ་བརྟེན་ནས་བརྗེད་ངས་ཀྱིས་
རང་གི་ཡིད་བྱེད་འཆོར་དུ་མ་བཅུག་པར་རྒྱུན་བསྲིང་ཐུབ། ''དམིགས་པ་སྲུང་བའམ་
དམིགས་པ་ལ་གདོང་དང་གདོང་ཐུག་ནས་གནས་དུས་”དྲན་པ་མངོན་པར་བྱེད། འདིའི་
ཤུགས་བསྟན་ནི་” དྲན་པའི་ཐག་པས་“ཡིད་བྱེད་དམིགས་པའི་སྟེང་དུ་དམ་པོར་འཛིན་
ཞིང་། དམིགས་པ་དེ་ནི་གང་འཚམས་ཀྱིས་བརྟན་པོ་ཡིན་པའི་ཆོས་ཤིག་དང་། ཡང་
ན་བྱུང་བ་མང་པོའི་བརྒྱུད་མཐུད་ཅིག་ཡིན་མིན་ལ་ཁྱད་པར་མེད། དྲན་པའི་གཞི་རྟེན་
ནི་མཉམ་པར་འཇོག་པ”ཡིན་ཞིང་། འདིས་བསྟན་དོན་ནི་དྲན་པ་ལ་སོ་སོར་འབྱེད་པའི་
ཤེས་རབ་ཀྱི་ཁྱད་ཆོས་ཤིག་ཡོད་པ་འདི་རེད། ཁོང་གི་འགྲེལ་བཤད་མདོར་བསྡུས་ན།
དྲན་པ་ནི་དམིགས་པའི་སྟེང་དུ་ཟུག་པའི་ཀ་བ་ལྟ་བུ་དང་། དབང་ཤེས་ཀྱི་སྒོ་རྣམས་སྲུང་
བའི་རྒྱུ་མཚན་གྱིས་སྒོ་སྲུང་བ་ལྟ་བུ་ཞིག་ཏུ་མཐོང་དགོས་པ་ཡིན། །
སེམས་རང་གི་ངང་དུ་འཇོག་པའི་ཉམས་ལེན་གྱི་ནང་དུ་ཞུགས་ཏེ། ང་ཚོས་
སེམས་ཀྱི་འདུས་དོན་གང་ཞིག་ལའང་བཅོས་བསྒྱུར་མི་བྱེད་པར་དྲན་པ་བརྟན་པོ འི་
ལམ་ནས་སེམས་ཀྱི་ནང་དུ་ཅི་ཞིག་འབྱུང་བར་བལྟ་རྒྱུ་ཙམ་ཡིན། ཡིན་ཡང་། དྲང་སྲོང་
ཀླུའི་སྡེ་དང་སངས་རྒྱས་དབྱིངས་གཉིས་ཀྱིས་བསམ་ཚུལ་བཏོན་པ་བཞིན་ང་ཚོའི་ཉིན་
རེའི་འཚོ་བའི་ནང་དུ་དགེ་བའི་སེམས་བྱུང་རྣམས་དར་སྤེལ་གཏོང་བ་དང་། མི་དགེ་
བའི་སེམས་བྱུང་རྣམས་འདོར་བར་དྲན་པས་རམ་འདེགས་ངེས་ཅན་ཞིག་བྱེད་ཆོག སྒོ་
སྲུང་བ་ཞིག་གིས་ཐོབ་ཐང་མེད་མཁན་ཚོ་གྲོང་སྡེའི་ནང་འཛུལ་དུ་མི་འཇུག་པ་ཇི་བཞིན་
གཏིང་ཚུགས་པའི་དྲན་པས་མི་དགེ་བའི་འབྲེལ་ཐག་དང་ཡ་ལན་སོགས་དབང་ཤེས་ལ་
སྣང་དུ་མི་འཇུག ནང་པའི་གཞུང་མང་པོ་ཞིག་གི་ནང་དུ་དྲན་པ་ནི་སེམས་སྲུང་མཁན་ཁོ་



104 སེམས་ཤེས་པ་དང་སྦྱོང་བ།
ན་དང་། ཡང་ན་རྟོག་པ་དང་འདུན་པ་སོགས་དབང་དུ་བསྡུས་པའི་བློའི་ནུས་རྩོལ་ཞིག་
ཡིན་པར་གསུངས་ཡོད། རྒྱུ་མཚན་འདིའི་ཕྱིར་དྲན་པ་ནི་རྒྱུན་དུ་འགུལ་མེད་ཅིག་ཡིན་
པར་བསམ་པ་དེ་དོན་དངོས་དང་མི་མཐུན་པ་ཞིག་ཡིན།།
ནང་པའི་སྒོམ་གྱི་རྒྱབ་ལྗོངས་སུ་དྲན་པ་ལ་མཐོང་བ་དང་། ཞིབ་ཏུ་ལྟ་བའི་རྟོག་
དཔྱོད་ཀྱི་ནང་དོན་ཤུགས་སུ་བསྟན་པ་ཞིག་ཡོད། འདི་ནི་ལེ་ཊིན་གྱི་ཚིག་ “contem-
platio” དང་། གྷི་རིག་གི་ “theoria” གཉིས་དང་ཧ་ཅང་མཚུངས་ཤིང་། ཚིག་འདི་
གཉིས་ལ་བསམ་པ་དང་ཞིབ་ལྟ་བྱེད་པའི་ནང་དོན་ཡོད། པཱཡི་ཐ་གྷོ་ར་སི་དང་ཡེ་ཤུའི་
སྲོལ་རྒྱུན་ལྟར་སངས་རྒྱས་ཀྱིས་སྒོམ་ཚང་མར་དྲན་པ་གལ་ཆེན་ཡིན་པར་ནན་ཏན་དུ་
གསུངས་པ་དང་། དྲན་པ་ནི་དཔྱད་པ་དང་ཤེས་རྟོགས་ཀྱི་ཆ་རྐྱེན་མེད་དུ་མི་རུང་བ་ཞིག་
ཡིན། །
སེམས་རང་གི་ངང་དུ་འཇོག་སྐབས་དྲན་པའི་དམིགས་གཏད་ནི་སེམས་ཀྱི་
བར་སྣང་དང་། དེར་སེམས་བྱུང་ཅི་ཞིག་འབྱུང་བ་སོགས་ཡིན། ཡིན་ཡང་། ཉམས་
ལེན་འདི་ལ་ནུས་པ་འཐོན་པར་ང་ཚོས་ད་དུང་སེམས་ཀྱི་ནུས་རྩོལ་གཞན་ཏེ། ཤེས་
བཞིན་བཀོལ་སྤྱོད་བྱས་ནས་དེའི་ནུས་པ་ཕྲ་མོར་བསྒྱུར་དགོས། ནང་པའི་སྲོལ་རྒྱུན་
གྱི་ནང་དུ་ཤེས་བཞིན་ནི་ལུས་སེམས་གཉིས་ཀྱི་ངང་ཚུལ་ལ་ཡང་ཡང་དཔྱད་པ་གཏོང་
བ་ཞིག་ལ་གོ་བར་མ་ཟད། སོ་སོར་འབྱེད་པའི་ཤེས་རབ་ལྟ་བུ་ལའང་བརྩི་བཞིན་ཡོད།
དེའི་ཕྱིར་དྲན་པ་དང་ཤེས་བཞིན་གྱི་ནང་པའི་གོ་རྟོགས་འདི་ནི། ཡེ་ཤུའི་སྲོལ་རྒྱུན་གྱི་
ནང་གི་ལྟ་རྟོག་དང་ཞིབ་རྟོགས་ཀྱི་གོ་དོན་དང་ཧ་ཅང་མཚུངས། །
སྒོམ་གྱི་ཉམས་ལེན་ནང་དུ་ང་ཚོར་འཕྲད་པའི་ཡིད་བྱེད་དང་འབྲེལ་བའི་དཀའ་
ངལ་ཆེན་པོ་གཉིས་ནི་བྱིང་བ་དང་རྒོད་པ་ཡིན། བྱིང་བ་འབྱུང་དུས་སེམས་ཀྱི་གསལ་
ཆ་བརླག་པ་དང་། ང་ཚོ་ནི་ནག་ཐོམ་མེར་འགྲོ་བའམ་བྱིང་རྨུགས་ཀྱི་དབང་དུ་སོང་ནས་
སྐྱིད་ཉོབ་ཀྱིས་གཉིད་འབབ་ཏུ་འཇུག་གི་ཡོད། རྒོད་པ་སྐྱེ་དུས་སེམས་གཡེང་བ་དང་
འཁྲུགས་ཏེ། དམིགས་པའི་སྟེང་ལ་རང་གི་ཡིད་བྱེད་རྒྱུན་བསྲིངས་ནས་གཏོད་རྒྱུ་ཁག་
པོ་ཡིན། བྱིང་རྒོད་གཉིས་ཀས་ཡིད་བྱེད་རང་ངོས་ནས་ཉམས་པར་བྱེད་པ་དང་། ཡང་
ན་ཡིད་བྱེད་ཕྱི་ལ་བཙན་གྱིས་བདས་ནས་དྲན་པ་བརླག་པར་བྱེད། ཡིན་ཡང་། ང་ཚོས་



སེམས་ཤེས་པ་དང་སྦྱོང་བང
105
ཤེས་བཞིན་གྱི་ནུས་རྩོལ་ལ་བརྟེན་ནས་ཡིད་བྱེད་ཀྱི་སྤུས་ཀར་སྟངས་འཛིན་བྱེད་ཐུབ་
པར་མ་ཟད། བྱིང་རྒོད་གང་ཞིག་བྱུང་ཡང་འཕྲལ་དུ་མཉམ་འཇོག་བྱེད་ཐུབ། སངས་
རྒྱས་དབྱིངས་ཀྱིས་དྲན་པ་དང་ཤེས་བཞིན་གཉིས་ཀྱི་འབྲེལ་བ་ལ་གསལ་བཤད་གཤམ་
དུ་གསལ་བ་འདི་གནང་འདུག “དྲན་པ་ལ་ཡིད་དུ་འཛིན་པའི་ཁྱད་ཆོས་ཡོད་ཅིང་། དེའི་
བྱེད་ལས་ནི་མི་བརྗེད་པར་བྱེད་རྒྱུ་འདི་ཡིན་པ་དང་། གང་ཞིག་སྲུང་བཞིན་མངོན་ཡོང་།
ཤེས་བཞིན་ལ་མགོ་རྙོག་མེད་པའི་ཁྱད་ཆོས་ཤིག་ལྡན་ཞིང་། དེའི་བྱེད་ལས་ནི་དཔྱད་པ་
གཏོང་རྒྱུ་འདི་ཡིན་པ་དང་། གང་ཞིག་ལ་ཞིབ་ཏུ་རྟོག་བཞིན་མངོན་ཡོང་།” ཚིག་གཞན་
ཞིག་གིས་བརྗོད་ན། ང་ཚོས་དྲན་པར་བརྟེན་ནས་བརྗེད་ངས་མེད་པར་རང་སེམས་
དམིགས་པའི་ཐོག་ལ་ཡུན་རིང་པོར་འཇོག་ཐུབ་ཅིང་། ཤེས་བཞིན་བརྒྱུད་ནས་ཡིད་
བྱེད་ནི་བྱིང་རྒོད་གང་རུང་གི་དབང་དུ་སོང་ཡོད་མེད་ལ་བརྟག་དཔྱད་ཞིབ་མོ་ཞིག་བྱེད་
ཆོག འདི་ལྟར་ཤེས་བཞིན་གྱིས་དྲན་པ་ལ་ལྟ་རྟོག་བྱེད་ཀྱི་ཡོད། །
ཡིད་བྱེད་བྱིང་རྨུགས་སུ་འགྱུར་བ་དང་། ཡང་ན་གནས་ལ་འབབ་ཀྱི་མེད་པ་ངོས་
འཛིན་པ་ཙམ་གྱིས་མི་འགྲིག་པར་ང་ཚོས་བྱིང་རྒོད་གང་རུང་མཉམ་པར་བཞག་མ་ཐག་
ཏུ་ཆ་སྙོམས་མིན་པའི་བློའི་རང་བཞིན་དེ་ལས་རྒྱལ་བའི་འབད་བརྩོན་འོས་འཚམས་
ཤིག་བྱེད་དགོས། འདི་ནི་ཞེ་འདོད་ཀྱི་བྱ་བ་ཞིག་ཡིན་ཞིང་། ང་ཚོས་བྱིང་བ་རྒྱུད་ལ་
སྐྱེས་ཡོད་པ་རྟོགས་སྐབས་འཕྲལ་སེལ་གྱི་ཐབས་ལམ་ནི་སྒོམ་གྱི་དམིགས་པའི་ཐོག་
ལ་དང་བ་གསར་པ་ཞིག་བསྐྱེད་རྒྱུ་དེ་རེད། བསྐྱེད་སྟངས་ནི་ང་ཚོས་ཡིད་བྱེད་གཅིག་
ཏུ་བསྒྲིམས་ནས་དེའི་རྩེ་མོ་རྣོན་པོར་གཏོང་རྒྱུ་ཙམ་ཡིན། གཞན་ཡང་སེམས་གཡེངས་
ནས་རྟོག་པའི་ནང་དུ་ལྷུང་ཡོད་པ་ཤེས་དུས་ལུས་པོ་དང་སེམས་ཁམས་གཉིས་ཅུང་ཙམ་
ལྷོད་པ་ནི་དེའི་གཉེན་པོ་ཡིན། ཅི་ཞིག་རྒྱུད་ལ་སྐྱེས་ཀྱང་ང་ཚོས་དྲན་པ་བརྟན་པོའི་སྒོ་
ནས་དེར་དམིགས་པ་གཏོད་དགོས། །
ཉམས་ལེན་འདི་ལ་རྒྱབ་སྐྱོར་བྱེད་པར་ང་ཚོས་ཐུན་གྱི་བར་སྐབས་སུ་དྲན་པ་དང་
ཤེས་བཞིན་གཉིས་བརྒྱུད་དེ། རང་ཉིད་ལ་མི་ཕན་པ་དང་གཞན་ལ་གནོད་པའི་མི་དགེ་
བའི་སེམས་བྱུང་དང་། སེམས་ཀྱི་གཡོ་འགུལ་གཞན་རྣམས་དོར་ནས་རང་གི་བློ་སྦྱོང་
བར་ཧུར་བརྩོན་བྱས་ན་ཕན་ཐོགས་ཆེན་པོ་ཡོད། འདི་ནི་དྲང་སྲོང་ཀླུའི་སྡེ་ཡིས་དྲན་



106 སེམས་ཤེས་པ་དང་སྦྱོང་བ།
པས་དགེ་མི་དགེའི་སེམས་ཀྱི་འཕེལ་ཕྱོགས་དེད་ནས་དེ་དག་གི་ཕན་ཡོན་དང་གནོད་
པ་རྣམས་ངོས་འཛིན་པར་གསུངས་པའི་རྒྱུ་མཚན་རེད། དེ་བཞིན་འདི་ནི་སངས་རྒྱས་
དབྱིངས་ཀྱིས་དྲན་པ་དབང་ཤེས་ཀྱི་སྒོ་རྣམས་སྲུང་བཞིན་པའི་སྒོ་སྲུང་བ་ལྟ་བུ་ཡིན་
ཞེས་པའི་བསྟན་དོན་ཡང་ཡིན། བློ་ནི་རང་བྱུང་ཁམས་ཆེན་པོའི་ནང་གི་གནོད་པ་ཆེ་
ཤོས་ཀྱི་ནུས་ཤུགས་ཤིག་ཡིན་ཆོག་ཅིང་། འདི་མ་ཞི་བ་དང་མ་དུལ་བ་ཡིན་པ་རྟོགས་
པའི་སྐབས་སུ་དབང་དུ་བསྡུ་རྒྱུ་ནི་བསམ་ཤེས་ཅན་གྱི་བྱེད་སྟངས་ཤིག་ཡིན། ང་ཚོས་
དྲན་པར་བརྟེན་ནས་དེ་ལྟར་བྱེད་ཆོག་
ནང་པའི་སྲོལ་རྒྱུན་གྱིས་སྒོམ་སྒྲུབ་ཉམས་ལེན་ལ་ཕན་པའི་འཚོ་བ་སྐྱེལ་སྟངས་
ཀྱི་ཐད་ལ་མཐུན་རྐྱེན་བཞི་འཇོག་གི་ཡོད། དེ་རྣམས་ཚུལ་ཁྲིམས་དང་། སྒོ་ལྔའི་ཤེས་
པ་སྡོམ་པ། དྲན་པ་དང་ཤེས་བཞིན། ཆོག་ཤེས་བཅས་རེད། སྦྱོང་བརྡར་འདི་ལྟ་བུ་ལ་
དགོས་པའི་གཞི་རྩའི་ཆ་རྐྱེན་ནི་ད་དུང་བཟའ་བཏུང་དང་གྱོན་ཆས་འཚམས་པོའང་ཡིན།
དེ་བཞིན་གལ་སྲིད་དགོས་ཚེ་སྨན་བཅོས་ཀྱང་མཐུན་རྐྱེན་ཞིག་རེད། ཚུལ་ཁྲིམས་ནི་
རང་དང་གཞན་ལ་གནོད་པའི་སྤྱོད་པ་རྣམས་གང་ཐུབ་ཀྱིས་སྤང་རྒྱུ་དེ་ཡིན། སྒོ་ལྔའི་
ཤེས་པ་ཡུལ་གྱི་ཆོས་ཤིག་ལ་ཕྱོགས་ནས་ཆགས་སྡང་བསླངས་ཏེ། ང་ཚོའི་སེམས་
ཀྱི་ཆ་སྙོམས་པོའི་རང་བཞིན་བརླག་སྐབས། ང་ཚོས་རང་གི་དབང་ཤེས་ཀྱི་སྒོ་རྣམས་
འགོག་པ་དང་། ཡིད་བྱེད་ཐད་ཀར་སེམས་བྱུང་གི་ཐོག་ལ་བཞག་ནས་དེ་ཚོར་རྒྱུས་ལོན་
གང་ལེགས་བྱས་ན་ཕན་ཐོགས་ཆེན་པོ་ཡོད། འདིས་ཆགས་སྡང་གི་བག་ཆགས་དེ་
འགོག་མི་ཐུབ་ནའང་རང་ཉིད་མ་དུལ་བའི་བློའི་ནང་དུ་གཏིང་ཇེ་ཟབ་ཏུ་ཟུག་པར་བཀག་
འགོག་བྱེད་ཐུབ། དྲན་པ་དང་ཤེས་བཞིན་གཉིས་ནི་སྒོམ་རྒྱག་བཞིན་པའི་སྐབས་གཅིག་
པུ་མ་ཡིན་པར་རྒྱུན་དུ་བཀོལ་སྤྱོད་ཆེ་ཞིང་། ང་ཚོས་འདི་གཉིས་བེད་སྤྱད་ནས་སྟོང་
བསམ་དང་ཉོབ་སེམས་ཀྱི་ནང་དུ་མ་ལྷུང་བར་མིག་སྔའི་དངོས་ཡོད་གནས་ལུགས་ལ་
དམིགས་པ་གཏོད་ཐུབ། འཚོ་བའི་རྨང་གཞིའི་མཐུན་རྐྱེན་ལ་ཆོག་ཤེས་བྱེད་རྒྱུ་ནི་བདེ་
སྐྱིད་ངོ་མའི་འཚོལ་སྙེག་ལ་མེད་དུ་མི་རུང་བ་ཞིག་རེད། བདེ་སྐྱིད་འདི་ནི་ཕྱིའི་ཡུལ་གྱི་
སློང་རྐྱེན་སྤྲོ་སྣང་ཅན་ལས་བྱུང་བ་ཞིག་མ་ཡིན་པར་ནང་སེམས་ཀྱི་སྟེང་ནས་འབྱུང་གི་
ཡོད། གཞི་རྩའི་མཐུན་རྐྱེན་འདི་དག་ལ་བརྟེན་ནས་ང་ཚོས་རང་གི་སྒོམ་གྱི་ཉམས་ལེན་



1(07
སེམས་ཤེས་པ་དང་སྦྱོང་བ།
དང་ཉིན་རེའི་འཚོ་བ་གཉིས་རིམ་གྱིས་གཅིག་ཏུ་སྦྲེལ་ཐུབ་པ་དང་། དངོས་གཞིའི་སྒོམ་
དང་སྤྱིར་བཏང་གི་བྱ་འགུལ་བར་གྱི་ཁྱད་པར་དེ་ཡལ་འགོ་ཚུགས་རྒྱུ་རེད། ཐ་ན་བྲེལ་
འཚུབ་ཆེ་བའི་འཚོ་བའི་ནང་དུའང་ང་ཚོས་ནང་སེམས་ཀྱི་ཞི་བདེ་ཞིག་རྙེད་ཐུབ་པ་དང་།
དེས་ང་ཚོའི་གནས་འགྱུ་འདྲེས་མའི་འདུ་ཤེས་དེ་གཏིང་ཇེ་ཟབ་ཏུ་གཏོང་ངེས།
སེམས་ཀྱི་མངོན་ཚུལ།
ང་ཚོས་སེམས་རང་གི་ངང་དུ་འཇོག་པའི་ཉམས་ལེན་ལ་གཞོལ་དུས་སེམས་ཀྱི་བར་
སྣང་དུ་བྱུང་བའི་སྣང་ཚུལ་དེ་དག་གི་རང་བཞིན་ཅི་ཞིག་ཡིན་པ་དང་། དེ་ཚོས་སེམས་
ཀྱི་ངོ་བོའི་སྐོར་ནས་ང་ཚོར་ཅི་ཞིག་སྟོན་གྱི་ཡོད་དམ་ལྟ་བུའི་དྲི་བ་མང་པོ་ཞིག་ཡོད་
སྲིད། སྣང་ཚུལ་དེ་དག་རྟོགས་པའི་ཐབས་ལམ་ལེགས་ཤོས་ནི་དེ་ཚོར་ཞིབ་ལྟ་བྱེད་རྒྱུ་
འདི་རེད། གནམ་རིག་པ་ཚོས་ཞིབ་ལྟ་ནན་མོ་བྱས་ནས་སྐར་མ་དང་རྒྱུ་སྐར་གྱི་སྐོར་ལ་
གོ་རྟོགས་རྙེད་པ་དང་། སྐྱེ་དངོས་རིག་པ་སྨྲ་བ་ཚོས་གཅིག་མཚུངས་སུ་དེ་ལྟར་བྱས་
ནས་སེམས་ཅན་དང་རྩི་ཤིང་གི་སྐོར་ལ་གོ་རྟོགས་བསྐྲུན་ཡོད། བསམ་བློ་དང༌། སེམས་
ཀྱི་སྣང་བརྙན། འདོད་པ། མྱོང་ཚོར་སོགས་ནི་བློའི་ལྟག་རྒྱབ་ཁག་ནས་འབྱུང་ཞིང་། དེ་
དག་ལ་ལུས་ཁམས་ཀྱི་བྱེད་ལས་དང་། ཚེ་འདི་དང་གཅིག་བྱས་ན་ཚེ་སྔོན་མ་དག་གི་
མྱོང་བ་བཅས་ཀྱི་ཤུགས་རྐྱེན་ཐེབས་ཀྱི་ཡོད། ང་ཚོ་སེམས་བྱུང་དེ་ཚོའི་ནང་དུ་ལྷུང་ན་
འདི་ཚོས་རང་ཉིད་ཀྱི་སེམས་དང་། ལུས་པོ། སྤྱོད་པ་བཅས་ལ་ཤུགས་རྐྱེན་ཐེབས་ཀྱི་
ཡོད་མོད། གོང་གི་ཉམས་ལེན་གྱིས་བསྟན་པ་བཞིན་ང་ཚོས་སེམས་བྱུང་འདི་ཚོར་ཞིབ་
ལྟ་ཙམ་བྱས་ན། ང་ཚོ་དེ་དག་གི་དབང་ཤུགས་ཀྱི་འོག་ཏུ་མི་ལྷུང་བར་སེམས་བྱུང་དེ་
དག་ལས་མང་པོ་ཞིག་རྟོགས་ཆོག སེམས་ཀྱི་སྣང་ཚུལ་དེ་དག་གིས་ཤེས་ཚོར་གྱིས་མ་
ཟིན་པའི་ང་ཚོའི་རེ་བ་དང་འཇིགས་སྣང་གི་སྐོར་གྱི་གོ་རྟོགས་མང་པོ་ཞིག་ང་ཚོར་སྤྱོད་
པ་དང་། དེ་བཞིན་གསལ་རིག་རང་བཞིན་གྱི་བློའི་བར་སྣང་དུ་སྐྱེས་པའི་གསར་གཏོད་
ཀྱི་ནུས་པ་སོགས་ཀྱང་ང་ཚོའི་མཐོང་ཡུལ་དུ་འདྲེན་ནུས་པ་རེད།
མི་མང་པོ་ཞིག་གི་ལྟ་ཚུལ་ལ། ཡུལ་ཅན་གྱི་མྱོང་བ་ནི་ཀླད་པའི་བྱ་འགུལ་དང་ཆ་
འདྲ་བ་ཡིན་ནའང་། འདི་ལ་ཚན་རིག་རང་བཞིན་གྱི་བདེན་དཔང་གིས་ར་སྤྲོད་གསལ་



108 སེམས་ཤེས་པ་དང་སྦྱོང་བ།
བོར་བྱས་མེད་པ་དང་། བདེན་འཛིན་འདི་ལ་དོགས་འདྲི་བྱེད་དགོས་པའི་རྒྱུ་མཚན་
འགའ་ཞིག་ཡོད། དཔེར་ན། ཡིད་མ་སྐྱིད་པའི་མི་ཞིག་ལ་ཁྱེད་ཀྱིས་ཁ་བརྡ་འཇམ་པོར་
བྱས་ན། ཁྱེད་ཀྱི་ཚོར་བ་སྐྱེན་པོ་དང་། སེམས་བཟང་ལས་བྱུང་བའི་ཁ་བརྡས་མི་དེའི་
ཡིད་སེམས་བདེ་ལ་བཀོད་ཅིང་། འདིའི་རྐྱེན་གྱིས་ཁྱེད་རང་ལའང་བདེ་བ་ཞིག་ཐོབ་
ངེས། ཁྱེད་ཀྱིས་བདེ་བ་དེ་མྱོང་བཞིན་པའི་སྐབས་སུ་ཀླད་པའི་ནང་དུ་མྱོང་བ་དེ་དང་
འབྲེལ་བའི་དབང་རྩའི་བྱ་འགུལ་འབྱུང་བ་ནི་གསལ་པོ་རེད། འོན་ཀྱང་། གལ་སྲིད་ཀླད་
པའི་བྱ་འགུལ་འདི་སྨན་རྫས་ལྟ་བུ་བཀོལ་ནས་འབྱུང་དུ་བཅུག་ཚེ། བློའི་ངང་ཚུལ་དེ་
སྔོན་མ་དང་གཅིག་པ་ཞིག་འབྱུང་མི་སྲིད། དེ་ཡང་རྒྱུ་མཚན་ནི་མི་ཞིག་ལ་རོགས་རམ་
བྱས་པ་ལས་བྱུང་བའི་ཡིད་ཀྱི་དགའ་སྤྲོ་ནི་རྫས་སྦྱོར་གྱིས་བསྐྱེད་པའི་མྱོང་ཚོར་དང་
བསྡུར་ན་དོན་སྙིང་ཅན་ཞིག་རེད། ཀླད་པའི་བྱ་འགུལ་གྱིས་སྐད་ཅིག་ནས་སྐད་ཅིག་
བར་ལ་ང་ཚོར་ཡོད་པའི་ཡུལ་ཅན་གྱི་མྱོང་བའི་རིགས་ལ་འགྲེལ་བཤད་ཕྱེད་ཀ་ཞིག་མ་
གཏོགས་རྒྱག་མི་ཐུབ་པ་དང་། སེམས་ཀྱི་ནུས་རྩོལ་རྣམས་ཀླད་པའི་བྱ་འགུལ་ཙམ་ལ་
ཆ་བགོ་བྱེད་པའི་འབད་བརྩོན་གང་ཞིག་ཡིན་རུང་གྲུབ་ཆ་གལ་ཆེན་ཞིག་དེ་དག་གི་ནང་
དུ་འདུ་མི་ཐུབ་ཅིང་། དེ་ནི་སེམས་ཀྱི་ནུས་རྩོལ་རང་ཉིད་ཡིན།
ཌེ་ཀར་ཊི་ཡི་ལྟ་ཚུལ་ལ། དངོས་གཟུགས་ཀྱི་ཆོས་དག་གི་རྩ་བའི་ཁྱད་ཆོས་
ཤིག་ནི་བར་སྣང་གི་ནང་དུ་ཆོས་དེ་དག་རྒྱ་བསྐྱེད་ཀྱི་རང་བཞིན་དུ་གནས་ཡོད་པ་འདི་
ཡིན། དེ་ཡང་ཆོས་འདི་ཚོར་གནས་ཡུལ་དང་བར་སྣང་གི་ཆ་ཚད་ངེས་ཅན་ཞིག་ཡོད།
མི་མང་པོ་ཞིག་གིས་བསམ་བློ་ཐམས་ཅད་དོན་ངོ་མར་ང་ཚོའི་ཀླད་པའི་ནང་དུ་ཡོད་
པར་བསམ་པའི་རྒྱུ་མཚན་ནི། བསམ་བློ་དེ་དག་དང་འབྲེལ་བའི་དབང་རྩ་རྣམས་ཀླད་
པའི་ནང་དུ་ཡོད་པས་རེད། འོན་ཀྱང་། དངོས་ཁམས་ཀྱི་འབྲས་བུ་ཁག་ཅིག་མཚམས་
རེར་རང་གི་རྒྱུ་དང་ཐག་རིང་ས་ནས་འབྱུང་ཞིང་། ང་ཚོས་རྒྱུ་འབྲས་ཟེར་དུས་མངོན་
སུམ་གྱི་ཆོས་རྣམས་གཅིག་གཅིག་ལ་ངེས་པར་དུ་ཐུག་དགོས་པ་དེ་འདྲ་ཞིག་མིན་པ་
རྟོགས་ཡོད། ཌེ་ཀར་ཊིས་རང་འགུལ་ལྡན་པའི་འཇིག་རྟེན་ལྟ་ཚུལ་གཞིར་བཞག་ནས་
དངོས་ཁམས་ཀྱི་འབྲེལ་གཏུག་འདི་འདྲ་ནི། སེམས་ཀྱིས་ལུས་པོར་འབྲེལ་འཛུགས་
བྱེད་སྐབས་མ་གཏོགས་མེད་དུ་མི་རུང་བ་ཞིག་ཡིན་པའི་ཡིད་ཆེས་བྱས་ཀྱང་། དེང༌



སེམས་ཤེས་པ་དང་སྦྱོང་བ།
109
དུས་ཀྱི་དངོས་ཁམས་རིག་པས་བདེན་འཛིན་འདི་དོར་ཡོད། དཔེར་ན། གློག་ཁབ་ལེན་
གྱི་ར་བ་གཉིས་བར་སྣང་དུ་འགུལ་བསྐྱོད་བྱེད་བཞིན་ཕན་ཚུན་ལ་ཤུགས་རྐྱེན་ཐེབས་
ནས་ཐེ་གཏོགས་ཀྱི་འགྲོས་རིས་བསྐྲུན་པ་དང་། གདོང་ཐུག་འདི་ནི་རང་འགུལ་ལྡན་པའི་
འཇིག་རྟེན་ལྟ་ཚུལ་གྱི་ཐོག་ནས་རྟོགས་མི་ཐུབ། ཚད་རྡུལ་འགུལ་ཤུགས་རིག་པའི་ནང་
དུ་དངོས་ཁམས་ཀྱི་ཤུགས་རྐྱེན་ནི་ཐག་རིང་ནས་འབྱུང་གི་ཡོད་པ་དང༌། རྡུལ་ཕྲ་རབ་
རྣམས་བི་ལི་ཡར་ཌ་ billiard ཡི་ལྷང་ལི་ཕྲན་བུ་བཞིན་ཕན་ཚུན་ལ་གདོང་ཐུག་རྒྱག་གི་
མེད། །
གལ་ཏེ་ང་ཚོས་ཌེ་ཁར་ཊི་ཡི་དངོས་ཡོད་གནས་ལུགས་ཀྱི་ལྟ་ཚུལ་རྙིང་པ་ལས་
བརྒལ་ནས་དེང་དུས་ཀྱི་དངོས་ཁམས་རིག་པ་ལ་བལྟས་ཚེ། སེམས་བྱུང་གི་དབང་རྩའི་
གནས་གཞི་ཀླད་པའི་ནང་དུ་ཡོད་པའི་རྒྱུ་མཚན་ཁོ་ནས་སེམས་ཀྱི་བྱུང་བ་རྣམས་ཀྱང་
དེར་ཡོད་དགོས་པར་ཡིད་ཆེས་བྱེད་མི་དགོས། དེ་བཞིན་ཆོས་ཤིག་ལ་དངོས་ཁམས་
ཀྱི་ནུས་རྩོལ་དག་གིས་ཤུགས་རྐྱེན་ཐེབས་པ་དང་། ཆོས་དེས་དངོས་གཟུགས་ཀྱི་
ཆོས་གཞན་ལ་ཤུགས་རྐྱེན་ཐེབས་པའི་རྒྱུ་མཚན་གྱིས་ཆོས་དེའང་ངེས་པར་དུ་དངོས་
གཟུགས་ཡིན་དགོས་པས་མི་ཁྱབ། དེང་དུས་ཀྱི་དངོས་ཁམས་རིག་པ་ལ་ཆ་རྒྱུས་མེད་
པའི་མི་མང་པོ་ཞིག་གིས་ལྟ་ཚུལ་རྙིང་པ་འདི་ད་དུང་དོར་མེད་ནའང་། ཚན་རིག་པ་ཚོས་
དེ་ནི་རང་བྱུང་ཁམས་ཧྲིལ་པོར་འཇུག་པའི་འགྱུར་མེད་ཀྱི་ཆོས་ཉིད་ཅིག་ཏུ་ཁས་ལེན་
གྱི་མེད།
གལ་ཏེ་སེམས་བྱུང་རྣམས་དངོས་ཁམས་ཀྱི་རང་བཞིན་ཡིན་ཚེ། དེ་དག་ལ་
གནས་གཞི་དང་། བར་སྣང་གི་ཆ་ཚད། འདུས་ཚོགས་ལྟ་བུའི་དངོས་ཁམས་ཀྱི་ཁྱད་
ཆོས་ཡོད་དགོས་ཤིང་། ཤེས་ཟིན་པའི་དངོས་ཁམས་ཀྱི་ཆོས་འདྲ་མིན་ལ་ཚད་འཇལ་
བའི་དོན་དུ་གསར་གཏོད་བྱས་ཡོད་པའི་འཕྲུལ་ལས་ཀྱི་ལག་ཆ་ཁག་ཅིག་གིས་ཉུང་
མཐའ་ཡང་སེམས་བྱུང་དེ་ཚོ་རྟོགས་ཐུབ་དགོས། འོན་ཀྱང་། ཚན་རིག་པ་ཚོས་ཀླད་
པ་ལ་ཞིབ་ཕྲའི་ལམ་ནས་ཇི་ལྟར་ཞིབ་འཇུག་བྱས་ནའང་། ཁོང་ཚོས་མཐོང་ཐུབ་པ་ནི་
སེམས་བྱུང་རྣམས་མ་ཡིན་པར་རྫས་འགྱུར་དང་གློག་གི་འབྲེལ་བ་ཙམ་རེད། འདི་དང་
གཅིག་མཚུངས་སུ་སྒོམ་པ་བ་ཚོས་རང་གི་བློ་ལ་ཞིབ་ལྟ་ཅི་འདྲ་ཞིག་བྱས་ཀྱང་། ཁོང་



1 10 སེམས་ཤེས་པ་དང་སྦྱོང་བ།
ཚོས་རང་ཉིད་ཀྱི་མྱོང་བཞིན་པའི་སེམས་བྱུང་རྣམས་ལ་རྒྱུ་རྐྱེན་བྱེད་པའི་ཀླད་པའི་མ་
ལག་གི་བྱ་འགུལ་གང་ཡང་རྟོགས་མི་ཐུབ། དོན་ངོ་མར་ང་ཚོས་ཅི་ཙམ་ཞིབ་ཕྲའི་ལམ་
ནས་ཀླད་པ་དང་། སེམས་བྱུང་ལ་བརྟག་དཔྱད་བྱས་ན་དེ་ཙམ་གྱིས་འདི་གཉིས་ནི་ཕན་
ཚུན་ལ་འབྲེལ་བ་ཡོད་པ་ཙམ་མ་གཏོགས་ཐུན་མོང་གི་ཁྱད་ཆོས་ཤིག་ཧ་ལམ་མེད་
པར་སྣང་། ཕལ་ཆེར་རྒྱུ་མཚན་འདིའི་ཕྱིར་ཁོད་ཆིས་ ༼གོང་དུ་བཤད་ཟིན་པ་ལྟར་
༽ སེམས་ཀྱི་ནུས་རྩོལ་རྣམས་ཀླད་པའི་བྱ་འགུལ་ཙམ་དུ་མ་གཏོགས་ནམ་ཡང་རྟོགས་
མི་ཐུབ་པའི་སོམ་ཉི་བྱས་པ་ཡིན་ངེས། །
ང་ཚོས་བསམ་བློ་དང་སེམས་ཀྱི་ནུས་རྩོལ་གཞན་རྣམས་ཀྱི་སྣང་ཚུལ་ལ་བརྟག་
དཔྱད་བྱས་ནས་སེམས་ཀྱི་རང་བཞིན་དེ་དོན་ངོ་མར་རྟོགས་ཐུབ་བམ་ཞེས་པའི་དྲི་བ་
འདི་ལྷག་ཡོད། ཡང་ཕྱོགས་གཅིག་ནས་བཤད་ན། དབང་ཤེས་ལ་འཇུག་པའི་སྣང་ཚུལ་
མང་པོ་ཞིག་ནི་འཁྲུལ་སྣང་རེད། དཔེར་ན། སའི་གོ་ལ་ནི་ལེབ་མོ་རུ་སྣང་བ་དང་ཉི་མས་
སའི་གོ་ལར་སྐོར་བ་བྱེད་པར་མཐོང་ཞིང་། རང་བྱུང་ཁམས་ཀྱི་ནང་དུ་སྨིག་རྒྱུ་ལྟ་བུའི་
མིག་ཤེས་ཀྱི་འཕྲུལ་སྣང་མང་པོ་ཞིག་ཡོད། རང་ཉིད་ཀྱི་མངོན་སུམ་ལ་འཇུག་པའི་རང་
གི་སེམས་ཀྱི་མྱོང་བ་ཁག་ནི་རྩ་བའི་ཆ་ནས་ལོག་འཁྲིད་ཀྱི་རང་བཞིན་ཅན་ཡིན་སྲིད་
པས་ང་ཚོས་དེ་ཚོར་རྒྱུ་མཚན་ཅིའི་ཕྱིར་ཆ་འཇོག་བྱེད་དམ། དོགས་འདྲི་འདི་ནི་ང་
ཚོའི་མངོན་སུམ་གྱི་མྱོང་བ་ཐམས་ཅད་ལའང་སྦྱོར་ཆོག ཌེ་ཁར་ཊི་ཡིས་ཁ་དོག་དང་།
སྒྲ། དྲི། རོ། རེག་བྱ་བཅས་ནི་ང་ཚོའི་མྱོང་བ་ལ་མ་ལྟོས་པར་ཡུལ་གྱི་འཇིག་རྟེན་སྟེང་
དུ་གྲུབ་པར་སྣང་ཚུལ་བརྗོད་པ་ནི་འགྲིག་པ་ཞིག་རེད། འོན་ཀྱང་། སྣང་ཚུལ་འདི་དག་ནི་
འཁྲུལ་སྣང་ཞིག་རེད། འོད་རྡུལ་དང་གློག་ཁབ་ལེན་གྱི་ར་བ་གཉིས་ནི་ང་ཚོའི་ཁ་དོག་གི་
མྱོང་བའི་རྟེན་སའི་ཡུལ་ཡིན་ཞིང་། འདི་གཉིས་ལ་རང་ངོས་ནས་ཁ་དོག་མེད་པ་དང་།
ཁ་དོག་ནི་གང་ཟག་ཅིག་ལ་འོད་རྡུལ་དེ་ཚོ་དང་། གློག་ཁབ་ལེན་གྱི་ར་བ་སོགས་མངོན་
སུམ་དུ་སྣང་བར་བརྟེན་ནས་འབྱུང་གི་ཡོད། དེ་མཚུངས་སུ་སྒྲ་ནི་ཆུ་དང་མཁའ་རླུང་ལྟ་
བུའི་བརྒྱུད་ལམ་གྱི་རླབས་རྒྱུན་ནང་དུ་ཡུལ་གྱི་ངོས་ནས་གྲུབ་མེད། དྲི་དང་རོ་ཡང་
གང་ཟག་ཅིག་གི་མྱོང་བ་ལ་ལྟོས་མེད་དུ་མཁའ་རླུང་གི་ནང་དང་བཟའ་བཏུང་གི་སྟེང་
དུ་གྲུབ་མེད། འོན་ཀྱང་། སྣང་ཚུལ་འདི་དག་ནི་འཁྲུལ་སྣང་ཡིན་པའི་རྒྱུ་མཚན་གྱི་ཐོག་



སེམས་ཤེས་པ་དང་སྦྱོང་བ།
11 1
ནས་ཚན་རིག་པ་ཚོས་འདི་ཚོར་བརྟག་དཔྱད་མ་བྱས་ན། ཁོང་ཚོས་ང་ཚོའི་ཉེ་འགྲམ་གྱི་
འཛམ་གླིང་གི་སྐོར་ལ་ཅི་ཡང་རྟོགས་ཡོད་ཀྱི་མ་རེད། གྷ་ལེ་ལེའོ་ཡིས་སྐར་མ་དང་། རྒྱ་
སྐར། ཟླ་བ། ཉི་མ་ལ་སོགས་པའི་སྐོར་ལ་གསར་རྙེད་གང་བྱས་པ་དེ་ཚོའི་གཞི་རྟེན་ཡིན་
པའི་སྣང་ཚུལ་དེ་ཚོར་ཆ་འཇོག་བྱས་ཡོད་ཀྱི་མ་རེད་ལ། ཌར་ཝིན་གྱིས་རང་གི་འཕེལ་
འགྱུར་གྱི་རྣམ་གཞག་གི་གཞི་རྟེན་དུ་གྱུར་པའི་སྐྱེ་དངོས་ཀྱི་ཞིབ་ལྟ་ལ་མཐོང་ཆེན་བྱས་
ཡོད་ཀྱི་མ་རེད།
ཚན་རིག་གི་ལོ་རྒྱུས་ཧྲིལ་པོའི་ནང་དུ་མངོན་གསལ་ཡིན་པ་ནི། ང་ཚོས་སྣང་
ཚུལ་ལ་ཞིབ་ལྟ་ནན་མོ་བྱས་ཏེ་རྙེད་འབྲས་དེ་ཚོར་རིགས་པས་དཔྱད་ནས་འཛམ་གླིང་
གི་སྐོར་ལ་གོ་རྟོགས་རྙེད་ཀྱི་ཡོད་པ་འདི་རེད། ང་ཚོས་སེམས་རང་གི་ངང་དུ་བཞག་
ནས་སེམས་ཀྱི་མངོན་ཚུལ་རྣམས་ལ་དམིགས་པ་གཏོད་སྐབས། ང་ཚོ་ནི་དབང་ཤེས་ལ་
ཅི་ཞིག་སྣང་བ་དེར་ཞིབ་ལྟ་ནན་མོ་བྱས་ནས་ཕྱིའི་འཇིག་རྟེན་ལ་རྩད་ཞིབ་བྱེད་པའི་ཚན་
རིག་པའི་མི་རབས་རྣམས་ཀྱི་རྐང་རྗེས་དེད་ནས་འགྲོ་བཞིན་ཡོད། ཡིན་ཡང་། ང་ཚོ་དང་
ཁོང་ཚོའི་བར་ན་ཁྱད་པར་ཆེན་པོ་ཞིག་ཡོད་པ་ནི། གྷ་ལེ་ལེའོ་ཡིས་རྒྱང་ཤེལ་ལ་བརྟེན་
ནས་རང་ཉིད་ཀྱི་མིག་གི་མཐོང་ཡུལ་རྒྱ་བསྐྱེད་བྱས་པ་དང་། རྗེས་སུ་བྱུང་བའི་ཚན་རིག་
པ་དང་འཆར་འགོད་པའི་མི་རབས་མང་པོ་ཞིག་གིས་ང་ཚོའི་ཕྱི་རོལ་གྱི་འཛམ་གླིང་ལ་
རྩད་ཞིབ་ཕྲ་མོ་བྱེད་པའི་དོན་དུ་འཕྲུལ་ལས་ཀྱི་ཐབས་ལམ་གསར་བཟོ་བྱས་ཏེ། ང་ཚོའི་
དབང་ཤེས་རྒྱ་བསྐྱེད་བྱས་ཡོད་པ་འདི་རེད། འོན་ཀྱང་། ལག་ཆ་དེ་དག་གཅིག་གིས་
ཀྱང་སེམས་ཀྱི་ནུས་རྩོལ་རྟོགས་མི་ཐུབ། སེམས་ཀྱི་བྱ་འགུལ་ལ་རྟོགས་ཐབས་གཅིག་
ཡོད་པ་ནི་ཡིད་ཀྱིས་སེམས་ལ་ཞིབ་ལྟ་བྱེད་རྒྱུ་འདི་རེད། ང་ཚོས་རང་སེམས་ལ་ཞིབ་
ལྟ་བྱེད་སྐབས། ཌེ་ཁར་ཊི་ཡིས་དངོས་གཟུགས་ཀྱི་རང་བཞིན་དུ་ངོས་འཛིན་བྱས་ཡོད་
པའི་ཁྱད་ཆོས་དེ་ཚོ་སེམས་དང་སེམས་བྱུང་གང་ལའང་མེད་པ་མངོན་གསལ་དོད་པོ་
ཡིན། དེའི་ཕྱིར་སེམས་ཀྱི་བྱུང་བ་ནི་དངོས་ཁམས་ཀྱི་རང་བཞིན་མིན་པའི་བདེན་འཛིན་
བྱེད་པ་ལ་རྒྱུ་མཚན་གཉིས་ཡོད། དངོས་གཟུགས་ཀྱི་ཆོས་ཤེས་ཚད་ལ་ཚད་འཇལ་
བྱེད་པར་གསར་གཏོད་བྱས་པའི་འཕྲུལ་ལས་ཀྱི་ལག་ཆ་གང་ཞིག་གིས་ཀྱང་སེམས་ཀྱི་
ནུས་རྩོལ་རྣམས་རྟོགས་མི་ཐུབ་པ་དང་། ང་ཚོས་སེམས་ཀྱི་མངོན་ཚུལ་ལ་ཞིབ་ལྟ་བྱེད་



112 སེམས་ཤེས་པ་དང་སྦྱོང་བ།
སྐབས་དེ་དག་ལ་དངོས་གཟུགས་ཀྱི་ཁྱད་ཆོས་ཅི་ཡང་མེད་པར་སྣང་།
སེམས་རང་གི་ངང་དུ་འཇོག་པའི་གོམས་འདྲིས་རྒྱ་ཆེན་ཐོབ་པ་དང་། སེམས་
ཞེས་པ་ནི་གཅིག་གི་རང་བཞིན་དུ་གནས་པའི་ཆོས་ཤིག་མིན་པ་ཇེ་གསལ་དུ་འགྲོ། དང༌
ཐོག་ང་ཚོས་བསམ་བློ་ཁག་ལ་ཞིབ་ལྟ་བྱས་མ་ཐག་ཏུ་དེ་དག་ཡལ་བ། ཡང་ན་རང་ཉིད་
དེ་ཚོའི་ནང་དུ་ལྷུང་ཚར་བའི་རྗེས་སུ་མ་གཏོགས་བསམ་བློ་དེ་དག་ལ་མཉམ་པར་མི་
འཇོག ཡིན་ཡང་། ཐབས་ལམ་འདི་ལ་བྱང་ཆ་བྱུང་ན་ང་ཚོས་སེམས་ཀྱི་སྣང་བརྙན་དང་།
རྟོག་པ་ལྟ་བུའི་སེམས་བྱུང་ཁག་ཅིག་ལ་ཡུལ་རང་བཞིན་གྱི་ཁྱད་ཆོས་ལྟ་བུ་ཞིག་ཡོད་
པར་མཐོང་ཐུབ་ཅིང་། ཕར་སེམས་ཀྱི་བར་སྣང་གི་ནང་དུ་རྟོག་པ་དེ་ཚོར་ཞིབ་ལྟ་བྱེད་
བཞིན་པའི་འདུ་ཤེས་ཤིག་ང་ཚོར་ཡོད། ང་ཚོས་རང་ཉིད་ཀྱི་རྨི་ལམ་ནང་དུ་མཐོང་བའི་
ཆོས་རྣམས་ཀྱང་འདི་དང་གཅིག་མཚུངས་རེད། གལ་སྲིད་ངས་རང་ཉིད་མི་ཚོགས་ཀྱིས་
གང་བའི་ཁང་པ་ཞིག་གི་ནང་དུ་ཡོད་པའི་རྨི་ལམ་རྨིས་ཚེ། ཁང་པ་དང་མི་དེ་ཚོ་ནི་སྒོམ་
ལ་ཞུགས་པའི་སྐབས་ཀྱི་ནང་སེམས་ཀྱི་རྟོག་པ་དང་སྣང་བརྙན་བཞིན་བདག་གི་ཡིད་ཀྱི་
འཇུག་ཡུལ་ཞིག་ཡིན།
ང་ཚོས་ད་དུང་ཡུལ་ཅན་གྱི་ཁྱད་ཆོས་ཅུང་ཤུགས་ཆེ་བའི་མྱོང་ཚོར་དང་འདོད་
པ་སོགས་ཀྱང་རྟོགས་ཐུབ། འདི་དག་ནི་ཡིད་ཤེས་ལ་ཡུལ་གྱི་ཆོས་ཤིག་གི་ཚུལ་དུ་མི་
སྣང་བར་ཡིད་ཤེས་རང་ཉིད་ཀྱི་ཁྱད་ཆོས་ལྟ་བུ་ཞིག་ཏུ་སྣང་གི་ཡོད། ཡིད་ཤེས་ཀྱིས་
འདི་ཚོ་འཛིན་པ་ཙམ་བྱས་ཏེ་ནང་དུ་མ་ཐིམ་པར་གནས་ན། ང་ཚོས་འདོད་པ་དང་མྱོང་
ཚོར་འདི་དག་འབྱུང་སའི་རྒྱབ་ལྗོངས་རྟོགས་ཐུབ། ཚིག་གཞན་ཞིག་གིས་བཤད་ན། ང་
ཚོས་ནགས་ཚལ་ཧྲིལ་པོ་མཐོང་ཞིང་རང་གི་ཤེས་པ་ཤིང་སྡོང་བྱེ་བྲག་པ་གཅིག་གི་ཐོག་
ཏུ་ཚོད་འཛིན་མི་བྱེད། རང་ཉིད་ཀྱི་ངོ་བོ་ནི་སེམས་ཀྱི་གཡོ་འགུལ་ཚད་བཀག་ཅན་འདི་
འདྲ་ཞིག་དང་དབྱེར་མེད་དུ་གྱུར་ཚེ། ང་ཚོའི་ཁོག་རྒྱ་དོན་ངོ་མར་དོག་ཏུ་འགྲོ་བ་དང་།
འདིས་རྗེས་སུ་འགྱོད་པ་སྐྱེ་དགོས་པའི་སྤྱོད་པ་འདྲ་མིན་ལ་རྐྱེན་བྱེད་ངེས། སེམས་ཀྱི་
སྣང་བརྙན་ཡིད་ལ་ཤར་བ་དང་ཆབས་ཅིག་ང་ཚོས་དེ་ཚོར་ཞིབ་ལྟ་བྱེད་ཐུབ་ཀྱང་། མྱོང་
ཚོར་དང་འདོད་པ་མྱོང་བཞིན་པའི་སྐབས་སུ་ང་ཚོས་འདས་མ་ཐག་པའི་སེམས་བྱུང་
ཞིག་བསྐྱར་དྲན་བྱེད་ཀྱི་ཡོད། དཔེར་ན། མི་ཞིག་གིས་ཁྱེད་ལ་སྤྱོད་པ་ཡག་པོ་མ་བསྟན་



སེམས་ཤེས་པ་དང་སྦྱོང་བ།
113
པའི་རྐྱེན་གྱིས་འཁོན་འཛིན་གྱི་ཚོར་བ་ཞིག་ཁྱེད་ལ་ཡོད་པའི་དབང་དུ་བཏང་ན། ཁྱེད་
ཀྱི་ཡིད་བྱེད་ནི་མི་དེའི་སྤྱོད་པའི་སྟེང་ལ་བཞག་ཡོད། འོན་ཀྱང་། ཁྱེད་ཀྱིས་དམིགས་
པ་འཁོན་འཛིན་གྱི་ཐོག་ཏུ་གཏད་མ་ཐག་མི་དེའི་ཕྱོགས་ལ་རྣམ་པར་རྟོག་པ་མཚམས་
ཆད་པ་དང་། དེར་བརྟེན་ནས་འཁོན་འཛིན་དེའང་ཡལ་རྒྱུ་རེད། འདོད་པ་དང་མྱོང་ཚོར་
འབྱུང་བའི་སྐབས་སུ་བློ་ནི་རྒྱུན་དུ་སེམས་བྱུང་འདི་དག་གི་ཡུལ་གྱི་སྟེང་དུ་གཏོད་པ་མ་
གཏོགས་སེམས་བྱུང་རང་ཉིད་ཀྱི་སྟེང་དུ་གནས་མེད། ཕལ་ཆེར་འདི་ནི་ཇེམ་སི་ཡིས་
གཤམ་གྱི་བསམ་ཚུལ་འདི་འབྲི་སྐབས་ཁོང་གི་སེམས་ལ་ཡོད་སྲིད། ཡུལ་ཅན་གྱི་ངང་
ཚུལ་ཞིག་འབྱུང་དུས་རང་ཉིད་ནི་རང་གི་ཡུལ་མིན་ཞིང་། ཡུལ་དེ་རྒྱུན་དུ་ཆོས་གཞན་
ཞིག་ཡིན་་་་། དེ་ཚོར་མིང་འདོགས་པའི་ལས་ཀྱིས་གནས་སྐབས་ཤིག་ལ་དེ་ཚོའི་སྟོབས་
ཤུགས་ཆུང་དུ་བཏང་ཡོད།” གནད་དོན་འདིས་སེམས་ལ་ཞིབ་ལྟ་བྱེད་པའི་ཤུགས་རྐྱེན་
གྱི་སྐོར་ལ་སྤྲོ་བ་འཕེལ་བའི་དྲི་བ་ཞིག་སློང་གི་ཡོད། དཔེར་ན། གལ་ཏེ་ཁྱེད་ལ་སྐྱོ་ཞུམ་
གྱིས་མནར་བའི་སྐབས་སུ་ཁྱེད་ཀྱིས་སྐྱོ་ཞུམ་དེར་ཞིབ་ལྟ་བྱས་ན་དེ་འགྲིབ་ཐུབ་བམ།
ཁྱེད་ཀྱིས་འདི་ལ་ཚོད་ལྟ་ཞིག་ངེས་པར་དུ་བྱེད་དགོས། ལྷག་པར་དུ་སྐྱོ་ཞུམ་དེ་ནི་ཉེ་
ཆར་བྱུང་བའི་དོན་རྐྱེན་ཞིག་ལ་བརྟེན་ཞིང་། གནས་སྐབས་ཀྱི་ཚོར་བ་ཞིག་ཡིན་ཚེ། སྐྱོ་
ཞུམ་དེར་དམིགས་པ་གཏད་ནས་དེ་རིམ་གྱིས་ཡལ་སྲིད། འོན་ཀྱང་། ཁྱེད་ནི་སྐྱོ་ཞུམ་
གྱི་སེམས་ཁམས་རྒྱུན་རིང་པོ་ཞིག་གི་ནང་དུ་ཟུག་ནས་མྱོང་ཚོར་འདིའི་ཡུལ་བྱེ་བྲག་
པ་ཞིག་རང་གི་སེམས་ནང་དུ་མེད་ན། ཁྱེད་ཀྱིས་དམིགས་པ་གཏད་ཀྱང་ཕན་ཐོགས་
དེ་ཙམ་ཡོང་མི་སྲིད། དེ་ལྟ་ནའང་། གལ་སྲིད་ཁྱེད་ཀྱིས་སྐྱོ་ཞུམ་དེ་ཤེས་ནས་འདི་ནི་
སེམས་ཀྱི་ངང་ཚུལ་ཞིག་ཡིན་པ་ལས་རང་གི་ལྷན་སྐྱེས་ཀྱི་ངོ་བོ་ཞིག་མིན་པ་ངོས་ཟིན་
ན། རང་ཉིད་ནི་འུ་ཐུག་ཐབས་ཟད་ཀྱི་གནས་སྟངས་ཤིག་གི་ནང་དུ་ལྷུང་ཡོད་པའི་ཚོར་
བ་ཤུགས་དྲག་པོ་འདི་མྱོང་མི་དགོས། དེ་མཚུངས་སུ་ཁྱེད་ཀྱིས་རང་གི་བློའི་ནང་དུ་
འབྱུང་བཞིན་པའི་འདོད་པ་ལ་ཞིབ་ལྟ་བྱས་ན། ཡིད་བྱེད་དང་དྲན་པའི་དབང་གིས་འདོད་
པ་དེའི་སྟོབས་ཤུགས་འཕྲལ་དུ་ཉམས་པར་བྱེད་དམ། གལ་ཏེ་འདོད་པ་དེ་ནི་སྟོབས་
ཤུགས་ཆེ་ཞིང་རང་ཉིད་དེར་གོམས་འདྲིས་ཡོད་ཚེ་དམིགས་པ་དེའི་སྟེང་དུ་བཞག་ཀྱང་
ཕན་མི་ཐོགས། འོན་ཀྱང་། གལ་ཏེ་འདོད་པ་དེ་ནི་བསམ་བློ་དང་དབང་ཤེས་ཀྱི་འཛིན་པ་



1 14 སེམས་ཤེས་པ་དང་སྦྱོང་བ།
བྱེ་བྲག་པ་ཞིག་ལ་བརྟེན་ནས་བྱུང་བའི་གནས་སྐབས་ཀྱི་ཚོར་བ་ཞིག་ཡིན་ཚེ་དམིགས་
པ་དེའི་སྟེང་དུ་བཞག་ན་འདོད་པ་དེ་ཡལ་ངེས། རང་ཉིད་ཀྱི་ཡིད་ཤེས་ནི་བསམ་བློ་དང་།
མྱོང་ཚོར། འདོད་པ་སོགས་ཀྱི་ཐོག་ཏུ་བཞག་པའི་ཕན་འབྲས་ལ་བརྟག་དཔྱད་བཏང་ན།
དུས་ཚོད་མང་པོ་རྫོགས་ཀྱང་དེར་རིན་ཐང་ལྡན་པ་ཞིག་ཡིན། རང་ཉིད་ནི་སེམས་ཀྱི་བྱ་
འགུལ་དེ་ཚོ་དང་ཆ་འདྲ་བ་མིན་པའི་གོ་རྟོགས་ཇེ་ཆེར་སོང་སྟེ། སེམས་གནས་ལ་འབབ་
པའི་ཉམས་ལེན་འདིའི་རིན་ཐང་རྟོགས་རྒྱུ་རེད། །
ཌེ་ཀར་ཊི་ཡིས་བརྗོད་དོན་ལ། ཁོང་གིས་རང་སེམས་ཀྱི་སྣང་ཚུལ་ལ་ཞིབ་ལྟ་
བྱེད་སྐབས། མགོ་རྙོག་དང་ནག་ཐོམ་གྱི་ཁྲོད་ནས་མ་གཏོགས་སྣང་ཚུལ་དེ་དག་མ་
མཐོང་བས་སྣང་ཚུལ་དེ་ཚོ་ནི་ངོ་མ་ཡིན་མིན་ཡང་རྟོགས་མེད་ཟེར། འདི་ལྟ་བུ་ནི་སེམས་
རང་གི་ངང་དུ་འཇོག་པའི་ཉམས་ལེན་ལ་ཐོག་མར་འཇུག་མཁན་མང་པོ་ཞིག་གི་མྱོང་
བ་ཡིན་པ་གསལ་པོ་རེད། ཡིན་ཡང་། ཡིད་ཤེས་ལ་སྦྱོང་བརྡར་སྤྲད་ནས་དེའི་ནུས་པ་
ཇེ་ཆེར་བསྒྱུར་ཐུབ་པ་འདི་ནི་ཡིད་ཤེས་ཀྱི་ཡོན་ཏན་ངོ་མཚར་བ་ཞིག་ཡིན། ཉམས་
ལེན་འདི་ཐོག་མར་འགོ་འཛུགས་པའི་དུས་སུ་སེམས་བྱུང་རགས་པ་མ་གཏོགས་འཛིན་
མི་ཐུབ་ནའང་། ང་ཚོས་འདི་ལ་སྦྱོང་བརྡར་ཤུགས་ཆེན་བྱེད་པ་དང་། ལྷག་པར་དུས་
ཡུན་རིང་པོར་ཉིན་གཅིག་ལ་དུས་ཚོད་མང་པོར་སྒོམ་སྒྲུབ་བྱས་ན། ང་ཚོས་རིམ་གྱིས་
ཕྲ་མོ་ཡིན་ཞིང་ཡུན་མི་བརྟན་པའི་སེམས་བྱུང་རྣམས་ཁྱད་པར་ཕྱེས་ནས་གསལ་པོར་
འཛིན་ཐུབ། ཡིད་ཤེས་ལ་སྦྱོང་བརྡར་སྤྲོད་པའི་བརྒྱུད་རིམ་འདིའི་ནང་དུ་ང་ཚོས་སྔོན་མ་
ཤེས་ཚོར་གྱིས་མ་ཟིན་པའི་སེམས་ཀྱི་གྲུབ་ཆ་སྟེ། སྔོན་མའི་དྲན་ཤེས་དང་། མྱོང་ཚོར།
འདོད་པ་ལྟ་བུ་ཤེས་པའི་འོད་སྣང་གི་ནང་དུ་འདྲེན་གྱི་ཡོད། བློའི་ལྐོག་གྱུར་གྱི་ཆ་རྣམས་
ལ་རྩད་ཞིབ་བྱེད་པ་འདི་ལྟར་འགོ་ཚུགས་ཟིན།།



ལེའུ་དགུ་པ་ཉམས་ལེན།
ཤེས་པའི་འོད་སྣང་དེ་འཛིན་པ།
༄༅། །རྐུབ་སྟེགས་ཤིག་གི་སྟེང་དུ་སྡོད་པ་དང་། དཀྱིལ་ཀྲུང་ལ་གནས་པ། ཡང་ན་
མར་ཉལ་བ་བཅས་སྡོད་སྟངས་གང་ཞིག་ཡིན་རུང་རང་གི་ལུས་པོ་བདེ་པོར་འཇོག་
དགོས། ལུས་ལ་གཡོ་འགུལ་མེད་ཅིང་རྣམ་རིག་གྲུང་པོའི་ངང་ནས་དབུགས་འབྱིན་
རྔུབ་ལན་གསུམ་ལ་བྱེད་པ་དང་། དེའི་ཚེ་རང་གིས་ལུས་པོ་ཧྲིལ་པོའི་དབུགས་ཀྱི་རྒྱུ་
བའི་རེག་ཚོར་མྱོང་བར་གྱིས། དེ་ནས་རང་ཉིད་ཀྱི་ལུས་པོར་རང་གི་དབུགས་ཀྱི་རྒྱུ་
བའི་རིང་ཐུང་དང་། མགྱོགས་ཚད། ཟབ་ཚད། ཆ་མཉམ་ཡིན་མིན་སོགས་ཐག་གཅོད་
བྱེད་དུ་བཅུག་ནས་དབུགས་ཀྱི་རྒྱུ་བ་ནི་རང་གི་ངང་འགྲོས་ལྟར་གནས་དགོས། ད་ལྟ་
ཁྱེད་ཀྱིས་ཤེས་ཚོར་གྱི་དམིགས་པ་ལ་བཀོད་འདོམས་མི་བྱེད་པར་རང་སེམས་ཡངས་
པོར་བཞག་སྟེ། ཡིད་བྱེད་ནི་དབང་ཤེས་གང་རུང་དང་
། ཡིད་ཤེས་ཀྱི་ཕྱོགས་ལ་རང་
དབང་དུ་འགྲོ་རུ་ཆུགས། གལ་སྲིད་སྒྲ་ཞིག་གིས་ཁྱེད་ཀྱི་ཡིད་བྱེད་བཟུང་ན། ཤེས་ཚོར་
འདིའི་སྟེང་དུ་བརྟན་པོར་འཛིན་པ། ཡང་ན་ཚུར་བསྡུ་བ་སོགས་མི་བྱེད་པར་རང་སོར་
ཞོག དེ་མཚུངས་སུ་ཤེས་ཚོར་གྱིས་མིག་ཤེས་ཀྱི་འཛིན་པ་དང་། ལུས་པོའི་རེག་ཚོར་
ཁག་ཅིག་ཟིན་ཚེ། དེ་ལྟར་དུ་བཞག་ནས་རང་ཉིད་དེ་དག་གི་ནང་དུ་ལྷུང་བའམ། དེ་དག་
གི་ངོ་བོའི་ནང་དུ་འཐིམ་མི་ཉན། རྟོག་པ་དང་། དྲན་ཤེས། སེམས་བྱུང་གཞན་སོགས་
ཁྱེད་ཀྱིས་མཉམ་པར་བཞག་ན། དམིགས་པ་དེ་དག་གི་སྟེང་ལ་འཇོག་ཚུལ་ནི་ཕྱེ་མ་ལེབ་
མེ་ཏོག་ཅིག་གི་སྟེང་ལ་འབབ་པ་ལྟར་འཛིན་པ་མེད་པ་ཞིག་ཡིན་དགོས། སྐར་མ་འགའི་



116 ཤེས་པའི་འོད་སྣང་དེ་འཛིན་པ།
རིང་རང་ཉིད་ནི་འདི་ལྟར་སེམས་ལ་བཀོད་འདོམས་མེད་པའི་འདུ་ཤེས་ཡངས་པོ་ཞིག་
གི་ངང་ནས་ངལ་གསོ་བྱོས།
ད་ནི་ཁྱེད་ཀྱིས་རང་གི་དམིགས་པ་ལུས་པོའི་ཕྱོགས་སུ་གཏད་དེ་ཡིད་བྱེད་
ནང་དུ་བསྡུ་བ་དང་། རྐང་མཐིལ་ནས་སྤྱི་བོའི་བར་གྱི་ལུས་ཚོར་ཤེས་པས་འཛིན་པར་
གྱིས། རང་སེམས་ཅང་ཤེས་རྟ་ཕོ་ལྟ་བུ་དེ་དབང་ཤེས་དང་ཡིད་ཤེས་ཀྱི་ཁྱབ་ཁོངས་སུ་
གང་འདོད་ལ་འཁྱམ་དུ་མི་འཇུག་པར་ལུས་པོའི་ཁྱབ་ཁོངས་སུ་ཚུར་བསྡུ་དགོས། ཡིན་
ཡང་། ཁྱབ་ཁོངས་འདིའི་ནང་དུ་ཡིད་བྱེད་ཀྱིས་ལུས་ཚོར་ཞིག་ཟིན་ཚེ་རང་སེམས་
དེའི་སྟེང་དུ་བཞག་སྟེ། འདི་ལྟར་གནས་པ་མ་གཏོགས་རང་སེམས་ལ་སྟངས་འཛིན་བྱེད་
པའམ་དེའི་ནང་ལ་ལྷུང་དུ་འཇུག་མི་ཉན།
སྐར་མ་འགའི་རྗེས་སུ་ཡིད་བྱེད་ད་དུང་ཅུང་ཙམ་ནང་དུ་བཀུག་ནས་སེམས་ཀྱི་
བར་སྣང་དུ་འབྱུང་བཞིན་པའི་སེམས་བྱུང་ཚོའི་འཕེལ་འགྲིབ་ལ་ ༼གོང་གི་ཉམས་
ལེན་གྱི་ནང་དུ་བྱས་པ་ལྟར།༽ དམིགས་པ་གཏོད་ཅིང་། རྟོག་པ་དང་སྣང་བརྙན་ལྟ་
བུའི་སེམས་ཀྱི་འདུས་དོན་རང་ངོས་ནས་སྐད་ཅིག་སྐད་ཅིག་གི་བར་ལ་འཕེལ་འགྲིབ་
བྱེད་སྐབས་དེ་ཚོར་ཞིབ་ལྟ་བྱེད་དགོས། ཡུལ་ཅན་གྱི་ངོས་ནས་མྱོང་བའི་འདོད་པ་དང་།
མྱོང་ཚོར་ལྟ་བུའི་བློ་ཡི་གཡོ་འགུལ་ཡང་རྟོགས་པར་བྱོས། ད་དུང་སེམས་ཀྱི་བར་སྣང་
ཡངས་པོའི་ནང་གི་རྟོག་པ་ཚོའི་ནང་དུ་མ་འཐིམ་པར་གནས་ཤིང་། རྟོག་པ་དེ་དག་བློས་
ཟིན་པ་ཙམ་མ་གཏོགས་དེ་ཚོར་བཅོས་བསྒྱུར་བྱེད་པའམ་ཡ་ལན་སྤྲོད་མི་རུང་། །
ཡུལ་གྱི་རང་བཞིན་དུ་གྱུར་པའི་སེམས་ཀྱི་འདུས་དོན་དང་། ཡུལ་ཅན་གྱི་བློའི་
གཡོ་འགུལ་འདི་དག་ལ་དམིགས་པ་གཏད་ནས་ཁྱེད་ཀྱིས་སེམས་ཀྱི་མདུན་ངོས་སྟེང་
དུ་བློ་རྩེ་བཞག་ཡོད། ད་ལྟ་རང་གི་ཡིད་བྱེད་སེམས་ཀྱི་རྒྱབ་ངོས་སྟེང་དུ་འཇོག་དགོས་
ཤིང་། འདི་ནི་རྟོག་པ་དེ་དག་འབྱུང་ས་ཡིན་པ་དང་། འདིར་སེམས་བྱུང་དེ་དག་སྐྱེས་
ནས་སླར་ཡང་ནང་དུ་ཡལ་གྱི་ཡོད། སེམས་ཀྱི་བར་སྣང་འདི་ལ་ཞིབ་ལྟ་ནན་མོ་བྱེད་
བཞིན་སེམས་ཀྱི་ཆ་འདིར་ཁྱད་ཆོས་ཤིག་ཡོད་པ་དང་། ཡང་ན་ཅི་ཡང་མེད་པའི་རང་
བཞིན་ཞིག་ཡིན་མིན་ལ་མཉམ་པར་ཞོག
གོང་གི་ཉམས་ལེན་ཚང་མའི་ནང་དུ་ཡིད་བྱེད་ནི་དབང་ཤེས་ལྔ་དང་། ཡིད་ཤེས་



117
ཤེས་པའི་འོད་སྣང་དེ་འཛིན་པ།
ཀྱི་ཁྱབ་ཁོངས་སུ་ཡོད་པའི་ཚོར་བ་དང་རྟོག་པ་ག་གེ་མོ་ཞིག་གི་ཐོག་ལ་བཞག་པ་
རེད། ཉམས་ལེན་འདི་དག་གི་ནང་དུ་ཡིད་བྱེད་ནི་ཟེར་མདའི་ laser རྩེ་མོ་ལྟར་རང་
གི་མྱོང་བའི་ཁྱབ་ཁོངས་ཀྱི་འཆར་ཤེལ་ལ་གཏད་ནས་དེ་ཚོར་འོད་སྣང་བྱིན་ཡོད། འོན་
ཀྱང་། ད་ལྟའི་སྒོམ་འདིའི་ནང་གི་མཐའ་མའི་རིམ་པ་ནི། ལེ་ཟེར་གྱི་རྩེ་མོ་དེ་ནང་དུ་བསྡུ་
རྒྱུ་འདི་ཡིན་ཞིང་། ཡིད་བྱེད་ནི་ཆོས་གཞན་དང་། ཐ་ན་སེམས་ཀྱི་བར་སྣང་དང་འདུས་
དོན་གྱི་ཐོག་ལའང་མ་ཕྱོགས་པར་རང་ཉིད་ཀྱི་ངོ་བོའི་སྟེང་ལ་འཇོག་དགོས། ཤེས་པ་
ནི་ཤེས་པ་རང་གི་བར་སྣང་དུ་ཤེས་པས་ཤེས་པ་ཟིན་པར་བྱས་ནས་གནས་པར་གྱིས།
ཆོས་གང་ཞིག་ཤེས་པར་སྣང་ན་སྣང་དུ་འཇུག་པ་ལས་བཀག་འགོག་བྱེད་མི་རུང་།
ཡིན་ཡང་། ཆོས་དེ་ཚོར་དང་བ་བྱེད་ན་མི་འགྲིག་ཅིང་། ཆོས་དེ་ཚོས་རང་གི་ཡིད་བྱེད་
ཕྱི་རོལ་ལ་འདྲེན་འགོ་ཚུགས་མ་ཐག་ཏུ་ཆོས་དེ་རྣམས་གློད་ནས་རང་གི་ཤེས་ཚོར་ནི་
ཤེས་པའི་ངོ་བོའི་ཐོག་ལ་འཇོག་དགོས། རྟོག་པ་ག་དུས་བྱུང་ཡང་ལམ་སེང་དོར་ནས་
སེམས་ནི་རྟོག་པ་དང་བྲལ་ཞིང་ཞི་བའི་ཤེས་རིག་གི་ངང་དུ་གནས་པར་བྱོས།
ཉམས་ལེན་འདི་ནི་བྱེད་སླ་པོ་ཞིག་ཏུ་སྣང་ཡང་། ཐོག་མར་འགོ་འཛུགས་པའི་
སྐབས་སུ་ཁྱེད་ལ་དཀའ་ངལ་ཅུང་ཙམ་ཞིག་འཕྲད་སྲིད། དེ་འདྲ་ཡིན་ཚེ་ཁྱེད་ཀྱིས་
ཉམས་ལེན་འདི་རང་གི་དབུགས་ཀྱི་རྒྱུ་བ་དང་ཟུང་དུ་སྦྲེལ་ནའང་འགྲིག དབུགས་ནང་ལ་
རྔུབ་ཐེངས་རེར་ཤེས་ཚོར་ནི་ཤེས་པའི་སྟེང་ལ་བཞག་ནས་ཤེས་པའི་སྐད་ཅིག་ད་ལྟ་བ་
མྱོང་བར་བརྩོན་དགོས་ཤིང་། དབུགས་ཕྱིར་འབྱིན་ཐེངས་རེར་ཡིད་བྱེད་ལ་གནོད་པའི་
བསམ་བློ་དང་བར་ཆད་གཞན་སོགས་མྱུར་དུ་དོར་ནས་ཤེས་པའི་མྱོང་བ་དེ་ཤེས་ཚོར་
གྱིས་ཟིན་པ་རྒྱུན་བསྲིང་བྱོས། དབུགས་ནང་ལ་རྔུབ་ཐེངས་རེར་བྱིང་བ་དང་རྨུགས་པ་
ལས་རྒྱལ་བར་བྱས་ནས་ཡིད་བྱེད་བསྐྱེད་པ་དང་། དབུགས་ཕྱི་ལ་འབྱིན་ཐེངས་རེར་
འཕྲོ་བ་དང་རྒོད་པ་ལས་རྒྱལ་བར་བྱས་ནས་ཡིད་བྱེད་གློད་དགོས། །
ཤེས་པའི་རྟོགས་པ་ནི་ཁྱེད་ལ་ཡོད་པའི་གོ་རྟོགས་ཀྱི་ཁྲོད་ནས་ངེས་བརྟན་གྱི་
རང་བཞིན་ཆེ་ཤོས་དེ་ཡིན་སྲིད། འདི་ནི་རྟོགས་པའི་རྟོགས་པ་ཞིག་སྟེ། ཤེས་པ་ནི་
ད་ལྟ་རང་འབྱུང་བཞིན་པ་ཤེས་པའི་རྟོགས་པ་ཞིག་རེད། རྣམ་རིག་གྲིམ་པོ་བྱས་ནས་
ཤེས་པའི་ཁྱད་ཆོས་རྣམས་རྟོགས་ཐུབ་མིན་ལ་ཚོད་ལྟ་བྱོས། ཤེས་པ་ནི་གཡོ་འགུལ་



118 ཤེས་པའི་འོད་སྣང་དེ་འཛིན་པ།
མེད་པ་ཞིག་ཡིན་ནམ། ཡང་ན་ཆུ་ལྟར་རྒྱུན་མ་ཆད་པར་བཞུར་གྱི་ཡོད་དམ། ཤེས་
པ་ལ་བར་སྣང་གི་ཆ་ཚད་དེར། ཆེ་ཆུང་གི་རང་བཞིན་ཞིག་ཡོད་དམ། དེར་དབྱིབས་
དང་། ལྟེ་བ། མཐའ་མཚམས་སོགས་ཡོད་དམ། གལ་སྲིད་དེར་དབྱིབས་དང་ཆེ་ཆུང་
གི་ཚད་གཞི་ཡོད་པ་ཡིན་ན་དེ་ཚོར་འགྱུར་བ་ཡོད་དམ། ཁྱེད་ཀྱིས་གཞན་གང་ལའང་
མི་དབང་བའི་ཤེས་པའི་ཐུན་མིན་གྱི་ཁྱད་ཆོས་རྣམས་ངོས་འཛིན་བྱེད་ཐུབ་བམ།
ཁྱེད་ཀྱིས་ཉམས་ལེན་འདིའི་ནང་དུ་ཤེས་པ་རང་ཉིད་ཀྱི་དྲན་པ་རྒྱུན་བསྲིང་བྱས་
ཡོད། འོན་ཀྱང་། ཡིད་བྱེད་ཀྱི་སྤུས་ཀ་ལ་ལྟ་རྟོག་བྱེད་པའི་ཤེས་བཞིན་གྱི་ནུས་རྩོལ་
ལ་གོམས་འདྲིས་བྱེད་རྒྱུ་ཡང་གལ་ཆེན་ཞིག་རེད། ཤེས་བཞིན་ལ་བརྟེན་ནས་རང་གི་
བློ་དེ་བྱིང་བའི་དབང་དུ་སོང་ཡོད་མེད་རྟོགས་པ་དང་། བྱིང་བའི་དབང་དུ་སོང་ཡོད་ཚེ་
དམིགས་པ་སྟེ། ཤེས་པ་ལ་དང་བ་གསར་པ་ཞིག་སྤྱད་ནས་མྱུར་དུ་ཡིད་བྱེད་བསྐྱེད་ཆོག
ཤེས་བཞིན་བརྒྱུད་ནས་རང་གི་སེམས་དེ་རྟོག་པ་དང་། སློང་རྐྱེན་སོགས་ཀྱི་ནང་དུ་
ལྷུང་ཡོད་པ་ཤེས་ན་དམིགས་པ་འདི་དག་འཕྲལ་དུ་དོར་ནས་སེམས་གློད་དགོས། རྟོག་
པ་འདི་ཚོ་རྒྱུན་སྐྱོང་བའི་ངལ་རྩོལ་ཞིག་ཡོད་པ་དང་། ཁྱེད་ཀྱིས་ངལ་རྩོལ་དེ་དང་རྣམ་
གཡེང་རྣམས་དོར་ནས་བློ་རྩེ་ཤེས་པའི་ཐོག་ལ་འཇོག་དགོས། འདི་ནི་རྨི་ལམ་མེད་པའི་
གཉིད་མཐུག་པོ་ཞིག་ཁུག་པ་དང་འདྲ་མཚུངས་རེད། ཡིན་ཡང་། གཉིད་ཁུག་སྐབས་
ཤེས་པ་ནི་རིམ་གྱིས་མི་གསལ་བར་འགྱུར་བ་ལྟར་མ་ཡིན་པར་ཤེས་པའི་གསལ་ཆ་
ཚད་མཐོ་པོ་ཞིག་རྒྱུན་སྐྱོང་བྱོས། ཉམས་ལེན་འདི་ལ་གོམས་འདྲིས་ཆེ་རུ་སོང་བ་དང་།
ཞི་ཞིང་གསལ་བའི་ཤེས་པའི་རང་བཞིན་དེ་རིམ་གྱིས་རྟོགས་སྲིད། སྐབས་དེ་དུས་བྱིང་
རྒོད་སེལ་བའི་ཐབས་ལམ་ཁྱེད་ལ་མི་དགོས། དེ་ཡང་ཁྱེད་ནི་ཤེས་པའི་རང་བཞིན་རྣལ་
མ་དེ་སྒྲིབ་པའི་སེམས་བྱུང་གི་ནང་དུ་མི་ལྷུང་བས་ཡིན། །
སྐར་མ་ཉི་ཤུ་རྩ་ལྔའི་རིང་ལ་རྒྱུན་འཁྱོངས་བྱས་ནས་སྒོམ་གྱི་ཐུན་འདི་མཇུག་
བསྡུ་བ་དང་། ཉམས་ལེན་འདི་ལ་གོམས་འདྲིས་ཇེ་ཆེར་ཕྱིན་ན་རིམ་གྱིས་སྒོམ་གྱི་ཐུན་
འདི་ཡང་ཇེ་རིང་ལ་གཏོང་ཆོག ཡིན་ཡང་། རིང་དྲགས་ན་སྒོམ་གྱི་སྤུས་ཀ་ཇེ་ཞན་དུ་
འགྲོ་བས་འོས་འཚམས་ཤིག་ཡིན་རྒྱུ་གལ་ཆེན་ཡིན། དུས་ཚོད་སྟོན་བྱེད་ཅིག་ཡོད་ན་
ཕན་ཐོགས་ཆེན་པོ་ཡོད་ལ། འདིས་སྒོམ་ཐུན་རྫོགས་པའི་དུས་མཚམས་ཀྱི་བརྡ་སྟོན་



ཤེས་པའི་འོད་སྣང་དེ་འཛིན་པ།
119
པས་ཁྱེད་ཀྱིས་སྒོམ་ལ་བར་ཆད་བྱས་ནས་ཆུ་ཚོད་ལ་མིག་ལྟ་བྱེད་མི་དགོས། སྒོམ་
རྒྱག་བཞིན་པའི་སྐབས་སུ་གསལ་ཆ་ཆེ་ཞིང་བརྟན་ལྷིང་ཡིན་པའི་དྲན་པ་སྐྱོང་ཅི་ཐུབ་
བྱེད་དགོས་པ་རེད།།



ལེའུ་བཅུ་པ་རྣམ་གཞག
:
:
ཤེས་པའི་ངོ་བོ་འཚོལ་ཞིབ།
ཡེ་ཤུའི་ཆོས་ལུགས་ཀྱི་འཚོལ་ཞིབ།
༄༅། །ཡིད་ཤེས་ཁ་ནང་དུ་ཕྱོགས་ནས་ཤེས་པ་རང་ཉིད་རྟོགས་པར་བརྩོན་པའི་
ཉམས་ལེན་འདི་ནི། དུས་རབས་མང་པོ་ལ་ཤར་ནུབ་གཉིས་ཀའི་སྒོམ་སྒྲུབ་ཀྱི་སྲོལ་
རྒྱུན་འདྲ་མིན་ནང་དུ་ལག་ལེན་བྱས་ཡོད། ཡེ་ཤུའི་ཆོས་ལུགས་ཀྱི་ནང་དུ་ཉམས་ལེན་
འདི་ནི་ཡེ་ཤུའི་ཆོས་སྡེ་དར་བའི་ཐོག་མའི་དུས་རབས་འགའི་སྐབས་སུ་ཨི་ཇིབ་ཊ་ཡི་
(Egypt) ནང་དུ་སྒོམ་སྒྲུབ་བྱས་པའི་བྱེ་ཐང་གི་ཆོས་པ་ཚོར་ཁུངས་འདེད་ཆོག དཔེར་
ན། ཆོས་དཔོན་ཧཱིསེ་ཆོའོ་སེ་ Hesychios the Priest: ༼དུས་རབས་བདུན་པའི་
སྐབས།༽ ནི་རི་བོ་སེ་ནཡེ་ Sinai ཡི་སྟེང་དུ་ཡོད་པའི་དགོན་པ་ཞིག་གི་ནང་དུ་
བཞུགས་མྱོང་བའི་ཆོས་དཔོན་དང་གྲྭ་བཙུན་ཞིག་ཡིན། "འགངས་ཆེན་དང་ལྟ་རྟོག་
"ཅེས་པའི་རང་ཉིད་ཀྱི་བརྩམས་ཆོས་ནང་དུ་ཁོང་གིས་ཉམས་ལེན་འདིའི་རིགས་ལ་
འགྲེལ་བརྗོད་བྱས་ཡོད། སྒོམ་ཉམས་ལེན་གྱི་ལམ་སྟོན་དེའི་ནང་གི་བརྗོད་དོན་གཙོ་
བོ་ཞིག་ནི་ཡིད་བྱེད་ཡིན་ཞིང་། ཁོང་གིས་”ཡིད་བྱེད་ནི་བསམ་བློས་བར་ཆད་མ་བྱས་
པའི་བློའི་ཞི་འཇགས་ཤིག”ལ་ངོས་འཛིན་གནང་འདུག “བློ་ལ་ཞི་འཇགས་བྱུང་ན་དེས་
རྟོགས་པའི་གཏིང་ཚད་དང་མཐོ་ཚད་མངོན་སུམ་དུ་མྱོང་བ་དང་། རྣམ་རིག་གི་རྣ་བས་
དཀོན་མཆོག་ལས་ངོ་མཚར་ཆེ་བའི་དོན་དག་མང་པོ་ཞིག་གོ་རྒྱུ་རེད།” འདིས་ཆོས་
ཉམས་ལེན་གྱི་བདེ་ཐང་གི་རིགས་ཁྱད་པར་བ་ཞིག་འབྱུང་དུ་འཇུག་གི་ཡོད།



122 ཤེས་པའི་ངོ་བོ་འཚོལ་ཞིབ།
གྷི་རི་སིའི་རྙེད་ཞེན་ཆོས་ལུགས་ཀྱི་རི་ཁྲོད་པ་ཚོས་ཤེས་པ་དམིགས་པར་འཛིན་
པའི་སྒོམ་གྱི་ཉམས་ལེན་འདི་དུས་རབས་བཅུ་པ་ནས་བཅུ་བཞིའི་བར་ལ་རྒྱུན་འཛིན་
བྱས། དཔེར་ན། གྲྭ་བཙུན་སཱན་ཊ་ སཡེ་མོན་ Saint Symeon: (949-1022) གྱིས་
སྒོམ་དོན་དུ་གཉེར་མཁན་ཚོར་གནད་འགག་གསུམ་འཚོལ་དགོས་པའི་ལམ་སྟོན་གནང་
འདུག དངོས་ཡོད་དང་འཆར་སྣང་གི་བྱ་བཞག་དང་འབྲེལ་བའི་སེམས་འཚབ་ལས་
རང་ཉིད་འགྲོལ་དགོས་པ་དང་། རང་ཉིད་ལ་ལེ་བདའ་བྱེད་པའི་འདུ་ཤེས་རྒྱུན་རིང་པོ་
ཞིག་མེད་པར་བླང་དོར་གྱི་དཔྱད་ཤེས་ཡང་དག་ཅིག་ལ་ཧུར་བརྩོན་བྱེད་པ། ཆགས་
པ་ཡོངས་སུ་སྤངས་པའི་རྒྱུ་མཚན་གྱིས་རང་གི་བསམ་བློ་རྣམས་ཕྱིའི་ཆོས་གང་ལ་མི་
ཕྱོགས་པ། ཐ་ན་རང་གི་ལུས་པོ་ལའང་ཆགས་ཞེན་མི་བྱེད་པ་བཅས་རེད། རང་གི་རྣམ་
རིག་ནི་རང་ཉིད་ཀྱི་ལུས་པོའི་སྟེང་དུའང་མི་འཇོག་པར་ནང་དུ་བསྡུས་རྗེས་ཡིད་བྱེད་
བློའི་ཐོག་ལ་བཞག་ནས་གཤམ་དུ་གསལ་བ་ལྟར་ཉམས་ལེན་ལ་ཞུགས་དགོས།
ཐོག་མར་འགོ་འཛུགས་སྐབས་ཁྱེད་ཀྱིས་དེར་མཐོང་བ་ནི་མུན་པ་མཐུག་པོ་
བརྟོལ་མི་ཐུབ་པ་ཞིག་ཡིན་ཞིང་། ཁྱེད་ཀྱིས་ཉིན་དང་མཚན་མཐུད་ནས་ཉམས་ལེན་
འདི་ལ་ཨུ་ཚུགས་ཀྱིས་འབད་པ་བྱས་པའི་རྗེས་སུ་རྫུ་འཕྲུལ་ལྟར་དུ་བྱུང་ཞིང་འགག་པ་
མེད་པའི་བདེ་བ་ཞིག་རྙེད་ངེས། དེ་ཡང་རྒྱུ་མཚན་ནི། རྣམ་རིག་ལ་ཡིད་ཀྱི་གོ་གནས་
ཐོབ་པའི་མོད་ལ་དེས་སྔོན་དུ་མ་རྟོགས་པའི་ཆོས་རྣམས་རྟོགས་པ་དང་། རྣམ་རིག་
གིས་ཡིད་ཀྱི་ནང་དུ་ཡོད་པའི་ཡངས་པའི་བར་སྣང་དེ་རྙེད་ནས་རང་ཉིད་ཀྱི་གསལ་
བའི་རང་བཞིན་མཐོང་བ་མ་ཟད། རང་ཉིད་ལ་སོ་སོར་འབྱེད་པའི་རྟོག་པས་གང་ཡོད་
པའང་མཐོང་། དེ་ནས་དགེ་མིན་གྱི་བསམ་བློ་ཕྱོགས་གང་ནས་འོངས་ཀྱང་བསམ་བློ་
དེ་ཡོངས་སུ་གྲུབ་ནས་ངོ་བོ་ཞིག་མ་བཟུང་བའི་སྔོན་ལ་རྣམ་རིག་གིས་བསམ་བློ་དེ་
འཕྲལ་དུ་ཕྱིར་འབུད་བྱས་ཏེ་ཡེ་ཤུ་ལ་གསོལ་བ་འདེབས་བཞིན་སྤང་བར་བྱེད། གཞན་
གང་ཞིག་ལྷག་ཡོད་པ་རྣམས་དཀོན་མཆོག་གི་མགོན་སྐྱབས་དང་བཅས་རྣམ་རིག་ལ་
ལྟ་རྟོག་དང་། ཡེ་ཤུ་ཡིད་ལ་འཆར་བཞིན་རང་སྟེང་ནས་སྦྱོང་དགོས་པ་ནི། སྒྲུབ་ཁང་
གི་ནང་དུ་སྡོད་དང་དེས་ཁྱེད་ལ་ཚང་མ་སློབ་རྒྱུ་རེད་ཅེས་པའི་གཏམ་དཔེ་འདི་བཞིན་
ཡིན།



ཤེས་པའི་ངོ་བོ་འཚོལ་ཞིབ།
123
གྲྭ་བཙུན་ནི་ཁི་ཕོ་རཱས་ Nikiphoros ནི་དུས་རབས་བཅུ་གསུམ་པའི་སྨད་
ལ་བྱོན་པ་དང་། ཁོང་ནི་རི་བོ་རྩ་ཆེན་ཨ་ཐེའོ་སྟེང་དུ་ཞི་འཇགས་སུ་བཞུགས་མྱོང་། ཁོང་
གིས་རང་གི་བརྩམས་ཆོས“ཡིད་སྲུང་བ་དང་ལྟ་རྟོག”ཅེས་པའི་ནང་དུ་ཁ་ནང་ལ་ཕྱོགས་
ཏེ། ཤེས་པ་ཡིད་ཀྱི་གཏིང་མཐིལ་ལ་གཏད་ནས་ནང་མའི་རྒྱལ་ཁོངས་སུ་ཡིབ་པའི་
གཏེར་ནོར་རྙེད་དུ་འཇུག་དགོས་ཚུལ་ནན་གྱིས་གླེང་འདུག སན་ཌི་གྷི་རེ་གྷོ་རེ་ཡང་རི་
བོ་རྩ་ཆེན་དེའི་སྟེང་དུ་ཡོད་པའི་དགོན་པ་ཞིག་གི་སྒྲུབ་ཁང་དུ་ལོ་ངོ་ཉི་ཤུར་བཞུགས་
མྱོང་ཞིང་། ཁོང་གིས་ཀྱང་ “ཞི་ཞིང་བག་ཡོད་ཀྱི་འཚོ་བ་ཞིག་འཚོལ་བཞིན་པ་ཚོས་ཁ་
ཚུར་ཕྱོགས་ནས་རང་གི་རྣམ་རིག་ལུས་པོའི་ནང་དུ་བསྡུ་དགོས་པ་དང་། ལྷག་པར་དུ་
ལུས་པོའི་སྟེང་གི་ང་ཚོས་སྙིང་ཁམས་ཟེར་བ་དེའི་ནང་དུ་བསྡུ་དགོས་པར་”གསུངས།
འོན་ཀྱང་། ཁོང་གིས་གང་ཟག་ཅིག་གི་ཤེས་པ་ཡིད་ཀྱི་ནང་དུ་བསྡུ་བའི་སྐད་ཆ་འདི་
དག་ཚིག་གདོང་ནས་གོ་བ་བླངས་ན་མི་འགྲིག་པ་དང་། དེ་ཡང་ང་ཚོའི་སེམས་ཀྱི་ནུས་
རྩོལ་དག་ནི་ལུས་པོ་སྣོད་ལྟ་བུའི་ཐོག་ནས་ལུས་ཁམས་ཀྱི་སྙིང་ཁོང་དུ་གནས་མེད་ཅེས་
གསལ་པོར་བྲིས་འདུག་
ཡེ་ཤུ་པ་ཚོས་ཤེས་པའི་ངོ་བོ་ལ་དམིགས་པ་གཏད་ནས་སྒོམ་སྒྲུབ་ཀྱི་འཚོལ་
ཞིབ་བྱེད་པ་ནི། དེང་རབས་ཀྱི་དུས་སྐབས་བྱུང་བ་དང་ཆབས་ཅིག་ཉམས་ཡོད་ནའང་རྩ་
སྟོང་དུ་གྱུར་མེད། དུས་རབས་བཅུ་དགུ་པའི་སྐབས་སུ་ཨུ་རུ་སུའི་རྙེད་ཞེན་ཆོས་ལུགས་
ཀྱི་ཡིན་པའི་གྲྭ་བཙུན་ སཱན་ཊ་ ཐིའོ་ཕན་ St Theophan the Recluse: (1815-97)
གྱིས་ཉམས་ལེན་འདི་གཞིར་བཞག་ནས་འདི་ལྟར་བྲིས་འདུག “སྐུ་བརྙན་ནི་རྟེན་རྩ་ཆེན་
ཡིན་ཡང་དེ་ཚོས་བློ་རྩེ་ཕྱི་རོལ་ཏུ་འཛིན་ངེས། འོན་ཀྱང་། གསོལ་འདེབས་ཀྱི་དུས་ལ་
བློ་རྩེ་ནི་ནང་རོལ་ཏེ་སྙིང་ཁོང་དུ་གནས་དགོས་པ་དང་། སྙིང་ཁོང་དུ་གནས་པའི་བསམ་
གཏན་ནི་གསོལ་འདེབས་འགོ་འཛུགས་ས་ལྟ་བུ་ཡིན།” དེང་དུས་ཀྱི་ཨ་མི་རི་ཀའི་སྒོམ་
སྒྲུབ་ཀྱི་མཁས་དབང་མར་ཊན་ Martin laird གྱིས་ཉམས་ལེན་འདི་ལ་གསལ་པོར་
འགྲེལ་བཤད་བརྒྱབ་པ་གཤམ་དུ་གསལ་བ་འདི་ཡིན། །
རང་གི་བློ་རྩེ་རྣམ་གཡེང་ལས་གྲོལ་ནས་ཤེས་པ་རང་ཉིད་དམ་ཤེས་བཞིན་
པའི་ཐོག་ལ་འཇོག་དགོས། དེར་དཔོག་མི་ཐུབ་པའི་གཏིང་ཚད་དང་། གསལ་སྣང་གི་



124 ཤེས་པའི་ངོ་བོ་འཚོལ་ཞིབ་
དབྱིངས་གཅིག་པ་ཞིག་ལས་ཅི་ཡང་མེད་ལ། གསལ་སྣང་གི་དབྱིངས་སུ་ལྟ་མཁན་རང་
ཉིད་ཀྱང་གསལ་སྣང་གི་དབྱིངས་ཡིན། ཕྲག་དོག་དང་། ཁོང་ཁྲོ། འཇིགས་སྣང་སོགས་
ལྡན་པའི་བདག་ཡན་གར་བ་ཞིག་དེར་མེད། ཕྲག་དོག་དང་། ཁོང་ཁྲོ། འཇིགས་སྣང་
སོགས་དེར་ཡོད་སྲིད་པ་གསལ་པོ་ཡིན་མོད། ང་ཚོས་དེར་འཇིགས་སྣང་དང་། ཁོང་
ཁྲོ། ཕྲག་དོག་སོགས་མྱོང་མཁན་ཞིག་རྙེད་མི་ཐུབ། ང་ཚོས་དེར་མཐོང་ཐུབ་པ་ནི།
གསལ་ཞིང་གཏིང་མཐའ་མེད་པའི་གཏིང་ཟབ་ཅིག་གི་ནང་དུ་གཏིང་མཐའ་མེད་པར་ལྟ་
བཞིན་པ་དེ་ཡིན།
ཡེ་ཤུའི་ཆོས་ལུགས་ཀྱི་སྒོམ་སྒྲུབ་པ་ཚོས་དུས་རབས་མང་པོ་ཞིག་ལ་ཉམས་
ལེན་འདི་ལྟ་བུར་བརྟེན་ནས་ནང་སེམས་ཀྱི་རྟོགས་པ་དང་། ཞི་བདེ་ངོ་མའི་གནས་རིམ་
ཁྱད་པར་བ་ཞིག་སྟེ། བློ་སྦྱངས་ནས་རང་ཉིད་ཀྱི་ངོ་བོ་ཕྲ་མོ་ལ་ཞི་བར་གནས་སྐབས་
སྐྱེ་བའི“བདེན་པ་ལས་བྱུང་བའི་བདེ་བརྙེད་ཡོད་པར་འགྲེལ་བརྗོད་བྱས་ཡོད།
ཤེས་པའི་སྐོར་གྱི་དུས་རབས་ཉི་ཤུ་པའི་གོ་རྟོགས།
དུས་རབས་བཅུ་བདུན་པའི་མགོ་སྟོད་ནས་བཟུང་། ཚན་རིག་པ་ཚོས་རང་གི་ཞིབ་
འཇུག་ནི་ཕྱིའི་འཇིག་རྟེན་གཅིག་པུའི་སྟེང་དུ་ཚོད་འཛིན་བྱས་ཏེ། འགྲོ་བ་མིའི་རྣམ་
ཤེས་དང་ཤེས་པའི་ནང་རོལ་གྱི་འཇིག་རྟེན་དེ་ལྟ་གྲུབ་སྨྲ་བ་དང་། ཆོས་ལུགས་རིག་པ་
སྨྲ་བ་ཚོར་བསྐྱུར་ཡོད། ཁོང་ཚོས་རྨད་དུ་བྱུང་བའི་རྣམ་གཞག་འདྲ་མིན་གསར་གཏོད་
བྱས་ཡོད་ནའང་། ནང་གི་འཇིག་རྟེན་དང་འབྲེལ་བའི་གནད་དོན་ཆེས་རགས་པ་ཚོའི་
ཐོག་ལའང་འདོད་ཚུལ་གཅིག་མཐུན་ཞིག་བྱུང་མེད། ཚན་རིག་པ་ཚོས་རྩད་ཞིབ་བྱས་
མེད་པའི་རང་བྱུང་གི་འཇིག་རྟེན་གྱི་ཆ་ངོས་འདི་ལ་དུས་རབས་བཅུ་དགུ་པའི་མཇུག་
ཏུ་བརྟག་དཔྱད་བྱེད་འགོ་བཙུགས་ཤིང་། ཞིབ་འཇུག་གི་ཁྱབ་ཁོངས་འདིས་ཇེམ་སེ་ཡི་
ཡིད་དབང་བཀུག་པ་དང་། དེ་ཡང་རྒྱུ་མཚན་ནི་བརྗོད་གཞི་འདི་ལ་ཚན་རིག་དང་། ལྟ་
གྲུབ་རིག་པ། ཆོས་ལུགས་བཅས་ཀྱི་ངོས་ནས་ལྟ་ཚུལ་འཛིན་ཆོག་པས་རེད། ཁོང་གིས་
དངོས་ཁམས་དང་སེམས་ཀྱི་སྣང་ཚུལ་ཐམས་ཅད་ཀྱི་གཞི་རྩའི་རྒྱུ་ནི་དངོས་གཟུགས་



ཤེས་པའི་ངེ་བོ་འཚོལ་ཞིབ།
125
ཡིན་པའི་དོན་སྤྱི་འདི་དོར་ཞིང་། ཁོང་གི་ལྟ་ཚུལ་ལ། འཇིག་རྟེན་གྱི་གཞི་རྩའི་རྒྱུ་རྫས་ནི་
ཡུལ་དང་ཡུལ་ཅན་གྱི་ཁྱད་པར་མ་བྱུང་བའི་སྔོན་གྱི་མྱོང་བ་ཡིན། དེ་ནི“སྤྲོས་མེད་ཡིན་
ཞིང་ཆ་ཚང་བའི་དངོས་ཡོད་དམ་གྲུབ་གནས་ཤིག”ཡིན་པའི་འགྲེལ་བརྗོད་བྱས་འདུག་
ཇེམ་སེ་ཡིས་རང་གི་སྐབས་དུས་ཀྱི་སེམས་ཁམས་རིག་པ་ནི། གྷ་ལེ་ལེའོ་ཡི་
སྔོན་གྱི་དངོས་ཁམས་རིག་པ་བཞིན་ཡར་རྒྱས་ཆེན་པོ་བྱུང་མེད་པར་བརྗོད་ཡོད། དུས་
རབས་ཉི་ཤུ་པའི་ནང་དུ་ཡུལ་རྟོགས་ཚན་རིག་ལ་འཕེལ་རྒྱས་རྒྱ་ཆེན་ཞིག་བྱུང་ནའང་།
ཚན་རིག་གིས་ཤེས་པར་ཞིབ་འཇུག་བྱེད་པ་ནི་ད་ལྟ་ཡང་ཇེམ་སེ་ཡིས་བརྗོད་པ་ལྟར་
ལྷག་ཡོད། ད་དུང་ཁོང་གིས་བརྗོད་གཞི་ཞིག་ཚན་རིག་གི་ལམ་ནས་མ་རྟོགས་བར་དུ་
དེ་ནི་ལྟ་གྲུབ་རིག་པའི་གནད་དོན་ཞིག་ཡིན་པ་དང་། དེ་ལྟར་བྱུང་ན་ད་གཟོད་བརྗོད་
གཞི་དེ་ལྟ་གྲུབ་སྨྲ་བ་ཚོའི་ལག་ནས་ཚུར་བླངས་ཡོད་ཚུལ་གསུངས། ལྟ་གྲུབ་སྨྲ་བ་ཚོས་
ཤེས་པ་གསལ་བཤད་ཀྱི་དཔེ་དེབ་གཅིག་རྗེས་གཉིས་མཐུད་ཀྱིས་བརྩམས་ནས་འཚོ་
བ་སྐྱེལ་བཞིན་པ་འདི་ནི། ནུབ་ཕྱོགས་ལ་ད་དུང་ཤེས་པར་ཕྱོགས་པའི་ཚན་རིག་ཡང་
དག་ཅིག་མེད་པའི་དཔང་རྟགས་རེད། ཚན་རིག་པ་དང་ལྟ་གྲུབ་སྨྲ་བ་ཚོས་རང་གི་བློ་ལ་
སྣང་བའི་སེམས་ཀྱི་མངོན་ཚུལ་ལ་རྒྱབ་གཏད་དེ། མངོན་སུམ་གྱི་བདེན་དཔང་མེད་པར་
གཏན་ཚིགས་རིག་པའི་བྱེད་ཐབས་གཅིག་པུ་བརྒྱུད་ནས་སེམས་ཀྱི་རང་བཞིན་གྱི་ཐད་
ལ་ཚོད་དཔག་བྱེད་ཀྱི་ཡོད། ཨ་ཡན་ས་ཊན་ Albert Einstein གྱིས་”གཏན་ཚིགས་
གཅིག་པུའི་ཐོག་ནས་བཞག་པའི་འདོད་ཚུལ་ནི་དངོས་ཡོད་གནས་ལུགས་དང་སྦྱར་ན་
ཆད་དེ་སྟོང་པ་ཡིན། གྷ་ལེ་ལེའོ་ཡིས་འདི་གཟིགས་པ་དང༌། ལྷག་པར་དུ་ཁོང་གིས་ཚན་
རིག་འདི་འདྲའི་ཤུགས་རྐྱེན་ལས་བཀྲོལ་བའི་རྒྱུ་མཚན་གྱིས་ཁོང་ནི་དངོས་ཁམས་རིག་
པ་ཙམ་དུ་མ་ཟད། དེང་རབས་ཀྱི་ཚན་རིག་སྤྱིའི་སྲོལ་གཏོད་མཁན་པོའང་ཡིན།” ཞེས་
གསུངས་ཡོད།
གང་ཟག་སོ་སོའི་ཕྱོགས་ཞེན་ལས་རྒྱལ་ཏེ། དཔྱད་པ་ལ་བརྟེན་ནས་གཞུང་
ལུགས་ཀྱི་གོ་རྟོགས་རྙེད་རྒྱུ་ནི་ལྟ་གྲུབ་རིག་པའི་དམིགས་ཡུལ་རེད། ལྟ་གྲུབ་རིག་
པའི་ངོ་གདོང་གི་གོ་དོན་ནི་ཤེས་རབ་ལ་དུང་བའི་དོན་ཡིན་ཞིང་། གཞུང་ལུགས་ཀྱི་གོ་
རྟོགས་ནི་ཤེས་རབ་ཀྱི་གྲུབ་ཆ་གལ་ཆེན་ཞིག་ཡིན་ངེས། ལོ་རྒྱུས་ཀྱི་ངོས་ནས་བཤད་



126 ཤེས་པའི་ངོ་བོ་འཚོལ་ཞིབ།
ན། ལྟ་གྲུབ་རིག་པའི་དགོས་དམིགས་འདི་ཙམ་རེད། འོན་ཀྱང་། དེང་དུས་ཀྱི་ལྟ་གྲུབ་སྨྲ་
བ་ཚོར་ཐུན་མོང་གི་ལྟ་བ་ཞིག་ཧ་ལམ་མེད་པ་དང་། ཁོང་ཚོས་མཐུན་སྣང་གི་གོ་རྟོགས་
ཀྱང་གང་ཡང་བསྐྲུན་མེད། འདིས་ཁོང་ཚོའི་ལྟ་བ་ནི་སྒེར་སོ་སོའི་ཕྱོགས་ཞེན་ལས་མ་
ཐར་བར་ཤེས་རབ་འཕེལ་རྒྱས་ལ་བཀག་རྒྱ་བྱེད་བཞིན་པ་ཤུགས་སུ་སྟོན་གྱི་ཡོད། འདི་
ལྟར་བྱུང་བའི་རྒྱུ་མཚན་གཙོ་བོ་ནི། ལྟ་གྲུབ་སྨྲ་བ་ཚོ་ཆེད་ལས་པའི་རང་བཞིན་དུ་འགྱུར་
བ་མང་དྲགས་ནས་ཁ་ཡོད་ལག་ཡོད་ཀྱི་ལྟ་གྲུབ་རིག་པ་དང་རིང་དུ་གྱེས་པས་ཡིན།
ཁོང་ཚོའི་བསམ་བློ་མང་པོ་ཞིག་གསར་གཏོད་ཀྱི་རང་བཞིན་ཡིན་ནའང་། དེ་དག་ནི་ང་
ཚོའི་ཉིན་རེའི་འཚོ་བ་དང་། ཚན་རིག་གི་འཇིག་རྟེན་གྱི་ནང་ལ་ཐུན་མོང་དུ་བཀོལ་རུང་
བ་ཉུང་ཤས་ཤིག་ལས་མེད། །
དུས་རབས་ཉི་ཤུ་པའི་གཤིས་སྤྱོད་སྨྲ་བ་དང་། རྟོག་གེ་ལྟ་གྲུབ་སྨྲ་བ། དབང་རྩའི་
ཚན་རིག་པ་བཅས་ཀྱིས་སེམས་ལ་ལྟ་ཚུལ་འཛིན་སྟངས་ཀྱི་ཐད་ལ་ཐུན་མོང་གི་ཁྱད་
ཆོས་གཉིས་ཡོད། ཁོང་ཚོས་ཤེས་པ་ནི་ལུས་པོའི་དངོས་ཁམས་ཀྱི་བྱེད་ལས་ཤིག་ཏུ་
བདེན་པར་འཛིན་པ་དང༌། ཤེས་པ་རང་ཉིད་ལ་ཞིབ་ལྟ་བྱེད་ཐབས་འཐུས་ཚང་ཞིག་
གསར་བཟོ་བྱས་མེད། འདི་དག་ལ་བལྟས་ཚེ་ཁོང་ཚོ་ནི། གྷ་ལེ་ལེའོ་ཡི་སྐབས་ཐོག་
གི་ཡེ་ཤུའི་ཆོས་ལུགས་ཀྱི་མཁས་པའི་རིང་ལུགས་འཛིན་པའི་ལྟ་གྲུབ་སྨྲ་བ་ཚོ་དང་
གཅིག་མཚུངས་ཤིག་རེད། ལྟ་གྲུབ་སྨྲ་བ་འདི་ཚོས་ཨ་རེ་ས་ཊོའོ་ཊལ་ Aristotle རིང་
ལུགས་ཀྱི་གཟུགས་འདས་རིག་པའི་བདེན་འཛིན་ཁག་ལ་དོགས་གཅོད་བྱས་མེད་
པ་དང་། ཁོང་ཚོས་སྐར་མའམ་རྒྱུ་སྐར་ལ་ཞིབ་ལྟ་བྱེད་ཐབས་འཐུས་སྒོ་ཚང་བ་ཞིག་
གསར་གཏོད་བྱས་མེད། ལྟ་གྲུབ་སྨྲ་བ་ཌ་ཡེ་ནལ་ ཌི་ནི་ཊི་ Daniel Dennett ཡིས་
ཤེས་པ་དང་ཤེས་བཞིན་ནི། དངོས་ཁམས་ཀྱི་ཚན་རིག་གི་འགྲེལ་བཤད་ཀྱི་ནང་དུ་བསྡུ་
དཀའ་བའི་སེམས་ཀྱི་ཁྱད་ཆོས་ཡིན་པ་དང་། ''ཤེས་པ་གླེང་དུས་ང་ཚོ་ད་དུང་ཡང་མགོ་
ཉོག་ཚབས་ཆེན་ཞིག་གི་ནང་དུ་ཡོད། ཤེས་པ་ནི་དེང་སང་རྣམ་དཔྱོད་ལྡན་པའི་བསམ་
བློ་བ་ཚོའི་ལྕེ་ལྷུག་པ་དང་། མགོ་ཡང་འཐོམ་པར་བྱེད་པའི་བརྗོད་གཞི་ཞིག་ཡིན།” ཞེས་
བརྗོད་འདུག
ལྟ་གྲུབ་སྨྲ་བ་ཁག་ཅིག་གིས་དབང་རྩའི་ཚན་རིག་པ་དང་གཤིས་སྤྱོད་སྨྲ་བ་ཚོས།



ཤེས་པའི་ངོ་བོ་འཚོལ་ཞིབ།
127
སེམས་དང་འབྲེལ་བའི་སྤྱོད་པ་དང་ཀླད་པའི་ནུས་རྩོལ་གཉིས་ལ་ཐད་ཀར་ཞིབ་ལྟ་བྱས་
ཏེ། སེམས་བྱུང་དག་ལ་ཐད་ཀར་མ་ཡིན་པར་ཞིབ་ལྟ་བྱེད་ཀྱིན་པའི་འདོད་ཚུལ་འཛིན་
གྱི་ཡོད། གལ་ཏེ་འདི་ནི་བདེན་པ་ཡིན་ན། ཁོང་ཚོས་ཡུལ་ཅན་གྱི་མྱོང་བའི་སྐོར་གྱི་གང་
ཟག་དང་པོའི་འགྲེལ་བརྗོད་ལ་མ་བརྟེན་པར་རང་གི་དངོས་ཁམས་ཀྱི་ཞིབ་ལྟའི་གྲུབ་དོན་
གཞིར་བཞག་སྟེ། ཐད་ཀར་མ་ཡིན་པར་ཞིབ་ལྟ་བྱེད་ཀྱིན་པའི་སེམས་བྱུང་དེ་དག་ཅི་
ཞིག་ཡིན་མིན་བཤད་ཐུབ་དགོས། འོན་ཀྱང་། ཁོང་ཚོས་འདིའི་རིགས་ཅི་ཡང་བྱེད་མི་
ཐུབ་པ་དང་། སེམས་བྱུང་དངོས་སུ་མྱོང་བའི་འགྲེལ་བརྗོད་ལྟ་བུ་གཞིར་མ་བཞག་ཚེ།
ཁོང་ཚོས་སེམས་བྱུང་དེ་དག་གི་རང་བཞིན་དང་རྒྱབ་ལྗོངས་རྟོགས་རྒྱུ་ཕར་ཞོག ཐ་ན་
སེམས་བྱུང་དེ་དག་སྐྱེས་ཡོད་མེད་ཀྱང་རྟོགས་མི་ཐུབ། བདེན་དོན་འདིས་དངོས་ཁམས་
ཀྱི་ནུས་རྩོལ་ལས་དངོས་ཁམས་རང་བཞིན་གྱི་ཁྱད་ཆོས་འདྲ་མིན་ཐོན་པ་ལྟར། སེམས་
བྱུང་ནི་དབང་རྩའི་ཕྲ་ཕུང་གི་ཚོགས་པ་ལས་བྱུང་བའི་མངོན་ཐོན་གྱི་ཁྱད་ཆོས་ཤིག་
ཡིན་པའི་དོན་སྤྱི་དེའི་གོ་གནས་དམའ་རུ་གཏོང་གི་ཡོད། དོན་སྤྱི་འདི་ནི་ཁྱབ་བརྡལ་དུ་
སོང་ནས་ཧ་ལམ་དོགས་གཅོད་ཅི་ཡང་བྱས་མེད། །
ཕེ་རེད་ལིང་ Franklin Merel-Wole: (1887-1985) ནི་དུས་རབས་ཉི་ཤུ་
པའི་སྐབས་ཀྱི་ཚན་རིག་དང་། ལྟ་གྲུབ་རིག་པའི་སེམས་ཀྱི་ཞིབ་འཇུག་གི་རང་བཞིན་
དུ་གྱུར་པའི་ཤེས་པའི་སྐོར་གྱི་མགོ་ཉོག་འདི་ཡོང་རྒྱུ་ཡིན་པར་མཐོང་ཡོད་སྲིད་པའི་
ཨ་མི་རི་ཀའི་ལྟ་གྲུབ་སྨྲ་བ་ཕུལ་བྱུང་ཞིག་རེད། ཁོང་གིས་སེ་ཊན་ཕོར་ཌ་མཐོ་སློབ་ཏུ་
རྩིས་རིག་ལ་ཆེད་སྦྱོང་བྱེད་བཞིན། ལྟ་གྲུབ་རིག་པ་དང་སེམས་ཁམས་རིག་པ་གཉིས་
ལ་སློབ་གཉེར་བྱས་ནས་མཐར་ཕྱིན་པའི་རྗེས་སུ་ཧར་ཝ་ཌ་མཐོ་སློབ་ཏུ་ལྟ་གྲུབ་རིག་པ་
ལ་ཆེད་སྦྱོང་གནང་། དེ་ནས་ཁོང་གིས་སེ་ཊན་ཕོར་ཊི་མཐོ་སློབ་ཏུ་རྩིས་རིག་སློབ་ཁྲིད་
བྱས་པ་རེད། ཡིན་ཡང་། ཁོང་གིས་ཆེད་སྦྱོང་ཤེས་རིག་དང་འབྲེལ་བའི་རང་གི་མི་ཚེའི་
མདུན་ལམ་ནི་ཤེས་པའི་ངོ་བོ་ཞིབ་ཏུ་རྟོགས་རྒྱུའི་སླད་དུ་བསྒྱུར་ཞིང་། དཀའ་སྤྱད་ཀྱིས་
༡༩༣༦ རང་ལོ་བཞི་བཅུ་ཞེ་དགུའི་སྐབས་སུ་སྒོམ་སྒྲུབ་ཀྱི་ཉམས་རྟོགས་མང་པོ་ཞིག་
བསྐྱེད་འགོ་བརྩམས། དེ་ཚོའི་ཕན་འབྲས་ནི་ཚད་གཞི་ངེས་ཅན་ཞིག་ལ་ ༡༩༨༥ ལོར་
རང་ཉིད་རྐྱེན་ལམ་དུ་འགྲོ་དུས་བར་དུ་རྒྱུན་བསྲིང་བྱས་ཡོད། ཁོང་སྒོམ་སྒྲུབ་ཀྱི་འཚོལ་
L



128 ཤེས་པའི་ངོ་བོ་འཚོལ་ཞིབ།
ཞིབ་ཀྱི་ནང་དུ་ཞུགས་པའི་རྒྱུ་རྐྱེན་ནི། ཕྱོགས་གཅིག་ནས་ནུབ་ཕྱོགས་ཀྱི་ལྟ་གྲུབ་རིག་
པའི་སྲོལ་རྒྱུན་ཡིན་པ་དང་། ལྷག་པར་དུ་དེའི་ནང་གི་ལྟ་གྲུབ་སྨྲ་བ་ ཨི་མའི་ནུལ་ ཀན་
ཊ་ Immnuel Kant (1724-1804) ཕྱོགས་གཞན་ཞིག་ནས་རྒྱ་གར་གྱི་སྒོམ་ཆེན་པ་
ཤམ་ཀ་རའི་ ༼དུས་རབས་བརྒྱད་པའི་དཀྱིལ།༽ བརྩམས་ཆོས་རྣམས་ཡིན། ཁོང་
ནི་ཧིན་དྷུའི་ལྟ་གྲུབ་རིག་པའི་གྲུབ་མཐའ་སྟེ། རིག་བྱེད་མཐའ་པའི་ལྟ་བ་རྣམས་གཏན་ལ་
འབེབ་མཁན་དེ་རེད། །
ཤམ་ཀ་རའི་རྗེས་འབྲང་བ་ཚོས་ང་ཚོར་ཆོས་ཤིག་སྣང་བའི་སྐབས། དབང་ཤེས་
ཀྱི་འཛིན་པ་འདི་བྱུང་མ་ཐག་ཏུ་ཤེས་པས་ཤེས་པ་འཛིན་པའི་རང་རིག་ཅིག་སྐྱེ་བར་
འདོད། དཔེར་ན། ང་ཚོས་ཁོག་མ་ལྟ་བུའི་ཆོས་ཤིག་མཐོང་དུས་དབང་ཤེས་ཀྱི་འཛིན་
པ་འདི་རྟོགས་པའི་ཤེས་པ་ཞིག་ལྷན་དུ་སྐྱེས་པ་དེར་རང་རིག་ཟེར། འདིས་ཆོས་ཐམས་
ཅད་གསལ་བར་བྱེད་ཅིང་། འདི་ནི་བཏང་སྙོམས་སུ་གནས་པ་དང་། འཁྲུལ་བ་མེད་པ།
རྟག་པ་ཡིན་པ། རང་ཉིད་ལས་གཞན་པའི་ཆོས་གང་ལའང་ལྟོས་མེད་བཅས་ཡིན། ཕ་
རེད་ལིང་གིས་རང་རིག་འདི་འདྲར་བརྟེན་ནས་ཤེས་པའི་ངོ་བོ་ལ་བརྟག་དཔྱད་བྱས་ཏེ་
གོ་རྟོགས་རྙེད་པ་ནི། ཕྱིས་སུ་བྱུང་བའི་གསལ་སྣང་གི་མྱོང་བ་དེའི་རྒྱུ་རྐྱེན་གལ་ཆེན་
ཞིག་ཡིན་པའི་ཡིད་ཆེས་བྱས་ཡོད། ཁོང་གིས་གོ་རྟོགས་དེ་བརྒྱུད་ནས་བར་སྣང་སྟོང་
པ་ནི། དོན་དངོས་སུ་སྟོང་པ་ཞིག་མ་ཡིན་པར་དངོས་ཡོད་ཡིན་པ་དང་། འོན་ཀྱང་།
རྟོག་པར་འཇུག་པའི་ཆོས་རྣམས་ནི་ཕྱེད་ཀ་སྟོང་པ་ལྟ་བུ་ཞིག་ཡིན་པར་རྟོགས། དེའི་
ཕྱིར་ཁོང་གིས་བར་སྣང་ནི་དངོས་ཡོད་ཀྱི་མདུན་ལྗོངས་ལྟ་བུ་དང་། དངོས་གཟུགས་
ཀྱི་ཆོས་རྣམས་ནི་འབྲེལ་མེད་དུ་ཡལ་འགྲོ་བ་མྱོང་འགོ་བརྩམས། ཁོང་གིས་འདི་ལྟར་
དངོས་གཟུགས་ཀྱི་ཆོས་རྣམས་ནི། ལྟོས་བཅས་སམ་རྟེན་འབྱུང་གི་དངོས་ཡོད་གནས་
ལུགས་ཀྱི་ཆ་ཤས་ཤིག་ཡིན་པ་མངོན་སུམ་དུ་རྟོགས་པ་རེད།
གོ་རྟོགས་འདི་རྙེད་ནས་ཉིན་འགའ་ཤས་ཤིག་གི་རྗེས་ལ་ཕ་རེདྨ་ལིང་གི་རྒྱུད་ལ་
རྟོགས་པ་ཐོག་མར་སྐྱེས་སྐབས། ཁོང་གིས་ཤེས་པའི་བཞུར་རྒྱུན་དེ་ཕྱི་ཕྱོགས་སུ་འགྲོ་
བ་བཀག་ནས་རང་ཉིད་འབྱུང་སའི་སྟེང་དུ་འཇོག་བཞིན་སེམས་ལ་དམིགས་པ་ཕྲ་མོ་
གང་ཡང་སྐྱེ་རུ་བཅུག་མེད། ཁོང་གིས་འགྲེལ་བརྗོད་བྱས་པ་ལྟར་ན། ཤེས་པའི་བཞུར་



ཤེས་པའི་ངོ་བོ་འཚོལ་ཞིབ།
129
རྒྱུན་གྱི་ཁ་ཕྱོགས་ལྡོག་པ་འདི་ནི། གཉིས་འཛིན་གྱི་ཤེས་པ་སྤྱིར་བཏང་བ་བརྒལ་ནས་
རྟོག་པ་རང་གྲོལ་གྱི་གནས་རིམ་ཞིག་ལ་རང་སེམས་འཕོ་འགྱུར་བྱེད་དུས་འབྱུང་བ་ཞིག་
ཡིན། དེ་ནི་ཁོང་གིས་རང་གི་གྲུབ་གཞི་རུ་མྱོང་ཡོད། འཕོ་འགྱུར་དེའི་ནང་དུ་ཤེས་པ་
ཞིག་འགག་པ་དང་། གཞན་ཞིག་འཕྲལ་དུ་སྐྱེ་ཡོང་བར་བཤད། རྟོག་པ་རང་གྲོལ་གྱི་
གནས་རིམ་དུ་ཡུལ་དང་ཡུལ་ཅན་གྱི་གཉིས་སྣང་འདི་སྟོང་འགྲོ་ཞིང་། གང་ཞིག་མྱོང་བ་
དང༌། མྱོང་མཁན་རང་ཉིད་བར་ལ་གཅིག་གྱུར་གྱི་འདུ་ཤེས་ཤིག་ཡོད། རང་ཉིད་སྒེར་
གྱི་ངོ་བོ་ཡང་ཡུལ་དང་ཡུལ་ཅན་གྱི་ཁྱད་པར་མེད་པར་ཡངས་པའི་འདུ་ཤེས་ཤིག་གི་
ནང་དུ་འཐིམ་པར་བྱེད། ཕ་རེངྒ་ལིང་ལ་གནས་རིམ་འདིའི་ནང་དུ་བྱུང་བའི་རྟོགས་པ་
ནི། གཏིང་ཟབ་ཅིང་ཁྱབ་རྒྱ་ཆེ་ལ་སྤྱི་མཚན་ཡིན་པའི་ཚོར་བ་ཞིག་བྱུང་ཡོད། ཁོང་གིས་
གནས་རིམ་འདིའི་ཕ་རོལ་ཏུ་“བརྟོལ་མི་ཐུབ་པའི་མུན་པ”ཞིག་ཡོད་པ་དེ་ནི། “འོད་སྣང་
གི་ངོ་བོ་རུ་རྟོགས་པར་བརྗོད་འདུག མྱོང་རྟོགས་འདིའི་ཕན་འབྲས་ནི་ཐ་ན་རྐྱེན་ངན་གྱི་
ནང་དུའང་ཆོག་ཤེས་དང་། བདེ་བ། ཕན་སེམས། ཞི་བ་བཅས་ཀྱི་འདུ་ཤེས་ཟབ་མོ་དེ་
བརླག་མི་ཐུབ་པ་འདི་ཡིན་ཟེར། །
ཧཕི་རན་ཁི་ལིན་གྱིས་རང་གིས་དངོས་སུ་མྱོང་བའི་རྟོག་པ་རང་གྲོལ་གྱི་ཤེས་
པ་དེའི་སྐོར་ལ་ཞིབ་འབྲི་བྱས་པ་དེ་དག་ནི། ཡེ་ཤུ་དང་ཧིན་དྷུའི་ཆོས་ལུགས་ཀྱི་སྒོམ་
ཆེན་པ་ཚོས་འདས་པའི་ལོ་ངོ་ཆིག་སྟོང་ལྷག་གི་རིང་ལ་ཅི་ཞིག་གསུངས་ཡོད་པ་དང་
ཧ་ལས་པའི་འདྲ་མཚུངས་ཤིག་རེད། ཁོང་ཚོའི་མྱོང་བའི་འགྲེལ་བཤད་དེ་དག་ནི་སོ་
སོའི་འཇིག་རྟེན་ལྟ་ཚུལ་གྱི་ནང་དུ་ཟུག་ཡོད་ཀྱང་། རླབས་ཆེན་གྱི་སྒོམ་ཆེན་པ་དེ་ཚོ་
མང་པོ་ཞིག་གིས་ཚན་རིག་དང་
། ལྟ་གྲུབ་རིག་པའི་འཚོལ་ཞིབ་ལ་ད་དུང་མ་སྣང་བའི་
ཤེས་པའི་གཞི་རྩའི་ངང་ཚུལ་ཆེས་ཕྲ་མོ་ཞིག་ལ་སྙོབས་ཡོད་པར་སྣང་།
ནང་པས་ཤེས་པ་དམིགས་པར་འཛིན་པ།
ལོ་ངོ་ཉིས་སྟོང་ལྔ་བརྒྱའི་གོང་ལ་སངས་རྒྱས་བྱོན་པའི་དུས་ཀྱི་ཡར་སྔོན་ནས། ཤེས་
པ་དམིགས་པར་འཛིན་པའི་ཉམས་ལེན་འདི་ནི་རྒྱ་གར་དུ་ཕལ་ཆེར་ཐོག་མར་དར་སྤེལ་
བྱས་ཡོད། སངས་རྒྱས་ཀྱིས་ཀྱང་ཉམས་ལེན་འདི་དང་ལེན་གནང་བ་དང་། ཡིད་བྱེད་
གཅིག་ཏུ་དམ་པོར་གཏོད་པའམ་ཏིང་ངེ་འཛིན་སྒོམ་པའི་ཐབས་སུ་བསྟན་པའི་ལམ་གྱི་



180 ཤེས་པའི་ངོ་བོ་འཚོལ་ཞིབ།
ནང་ནས་ཡིད་བྱེད་རྣམ་པར་ཤེས་པའི་ཐོག་ལ་འཇོག་པའི་ཉམས་ལེན་འདི་ནི་མཆོག་
ཡིན་ཞེས་གསུངས། ཉམས་ལེན་འདི་ལྟ་བུའི་ནང་དུ་ཤེས་པ་ནི་ཀླད་པ་དང་། ལུས་པོའི་
ནང་དུ་ཚོད་འཛིན་བྱས་མེད་པའི་ངོས་འཛིན་བྱེད་རྒྱུ་དེ་གལ་ཆེན་ཞིག་ཡིན། རྒྱུ་མཚན་
འདིའི་ཕྱིར་སངས་རྒྱས་ཀྱིས་ཤེས་པ་ནི་ཕྱོགས་བཞི་དང་། སྟེང་འོག་གཉིས་ལ་ཚོད་
འཛིན་མི་བྱེད་པར་བློའི་ཐོག་ལ་གཏོད་དགོས་ཚུལ་གསུངས་པ་ཞིག་རེད། །
དེ་བཞིན་དུ་ཉམས་ལེན་འདི་ནི་རྒྱ་གར་དང་། ཨེ་ཤི་ཡའི་དཀྱིལ་མར་དར་བའི་
ནང་པའི་ཐེག་ཆེན་གྱི་གྲུབ་མཐས་ཀྱང་ཁས་ལེན་གྱི་ཡོད། དུས་རབས་བརྒྱད་པའི་ནང་
དུ་བྱོན་པའི་རྒྱ་གར་གྱི་སྒོམ་ཆེན་པ་གུ་རུ་རིན་པོ་ཆེས་ལག་ལེན་ལ་འདེབས་བདེ་བའི་
ལམ་སྟོན་ཞིག་གནང་བ་ནི། “རིག་པ་ཁོ་རང་གིས་ཁོ་རང་ལ་ཅེ་རེ་བལྟ། རེས་སེམས་
སྙིང་གི་དཀྱིལ་དུ་ཕེབས་ལ་ཕྱལ་ལེ་བཞག རེས་ནམ་མཁའི་གར་ཁྱབ་ཏུ་ཕྱལ་གྱིས་
བཏང་ལ་བཞག དེ་ལྟར་རེས་མོས་སུ་སྣ་ཚོགས་ཀྱིས་ལྟ་སྟངས་བསྒྱུར་བས་སེམས་རྣལ་
དུ་ཕེབས་་་་” འདི་ལྟར་བྱུང་ན་དབང་ཤེས་ནི་ནང་དུ་བསྡུས་ནས་རང་གི་དངོས་གཟུགས་
ཀྱི་ཁོར་ཡུག་དང་། ཐ་ན་རང་གི་ལུས་པོའང་ཤེས་ཚོར་གྱིས་འཛིན་མི་ཐུབ་ཅིང་། རྟོག་པ་
དང་སེམས་ཀྱི་སྣང་བརྙན་ཡང་རིམ་པས་གསལ་མདངས་ཀྱི་བློའི་བར་སྣང་ནང་ལ་འཐིམ་
པར་བྱེད། གུ་རུ་རིན་པོ་ཆེས་རང་གི་བློ་དེ་སྙིང་གི་སྟེང་དུ་འཇོག་དགོས་པའི་དགོངས་
ཚུལ་བཏོན་པའང་ནང་པའི་སྒོམ་ཆེན་པ་ཚོས་ལེའུ་འདིའི་མགོ་ནས་གླེང་ཟིན་པའི་ཡེ་
ཤུའི་སྒོམ་ཆེན་པ་ཚོ་དང་མཚུངས་པར། རྣམ་པར་ཤེས་པ་ནི་ལུས་པོའི་སྙིང་ཁར་གནས་
ཡོད་པའི་དོན་དེ་མིན།
དུས་རབས་བཅུ་གཅིག་པའི་ནང་དུ་བྱོན་ཞིང་། བལ་ཡུལ་ནས་ཡིན་པའི་ནང་
པའི་སྒོམ་ཆེན་པ་བྱམས་པས་ཉམས་ལེན་འདི་ལ་གཤམ་གྱི་འགྲེལ་བཤད་འདི་གནང་
འདུག
གནས་མུན་ཁང་དབེན་པར་འབོལ་བའི་སྟན་ལ་ལུས་རྣམ་སྣང་གི་ཆོས་བདུན་དང་
ལྡན་པར་བྱས་ལ། མིག་བར་སྣང་སྟོང་པ་ལ་ཧད་དེ་གཏད་ནས། ཡིད་ལ་འདས་མ་འོངས་
ད་ལྟའི་རྟོག་པ་གསུམ་དང་དགེ་མི་དགེ་ལུང་མ་བསྟན་གྱི་རྟོག་པ་སྟེ། དུས་གསུམ་རྟོག་
པའི་རྒྱུ་འདུ་འབྲལ་ཐམས་ཅད་རྦད་ཆོད་ལ་ཐོངས། ཡིད་ལ་ཅི་ཡང་མི་བསམ། སེམས་



ཤེས་པའི་ངོ་བོ་འཚོལ་ཞིབ།
131
ནམ་མཁའ་གཡའ་དག་པ་ལྟར་གསལ་སྟོང་འཛིན་མེད་དུ་བྱོས། གསལ་ཧྲིག་གེར་བཞག་
པས། བདེ་གསལ་མི་རྟོག་པའི་ཞི་གནས་སྐྱེའོ། དེ་ཉིད་ལ་ཆགས་པ་དང་སྡང་བ་དང་ཞན་
པ་དང་འཛིན་པ་དང་བྱིང་རྒོད་ཞུགས་མ་ཞུགས་བརྟག་ལ་སྐྱོན་ཡོན་ཏན་ཕྱེ་སྟེ་ངོ་སྤྲད་དོ།
ཤེས་པ་རང་ཉིད་དམིགས་པ་ཡིན་པའི་སྒོམ་གྱི་ཉམས་ལེན་འདི་བོད་ཀྱི་སྒོམ་
ཆེན་པ་ཚོས་ལོ་ངོ་ཆིག་སྟོང་ལ་ལག་ལེན་དུ་བཏབ་ཅིང་། པཎ་ཆེན་བློ་བཟང་ཆོས་ཀྱི་
རྒྱལ་མཚན་གྱིས་འདི་ལྟར་འགྲེལ་བཤད་མཛད་འདུག
དྲན་ཤེས་སྟོབས་བསྐྱེད་ནས་ཐོག་བརྫིས་སུ་རྣམ་རྟོག་ཅི་སྐྱེས་དེ་འཕྲལ་དུ་རྦད་
རྦད་བཅད་དེ་འཕྲོ་འཐུད་མི་འཇུག་པའོ། རྣམ་རྟོག་གི་འཕྲོ་བཅད་པའི་མཐར་འགྱུར་བ་
མེད་པར་གནས་པ་དེའི་ཚེ་དྲན་ཤེས་མ་ཤོར་བ་ཁོང་གྲིམས་ལ་འཕྲལ་དུ་ལྷོད་ཆགས་པ་
ཞིག་བྱས་ལ་མཉམ་གཞག་གིས་གློད་དགོས། །
ཉམས་ལེན་འདི་དང་འབྲེལ་བའི་ཁོང་གི་གདམས་ངག་ནི། སྙན་གྲགས་ཆེ་བའི་
བོད་ཀྱི་བུད་མེད་སྒོམ་ཆེན་པ་མ་གཅིག་ལབ་སྒྲོན་ ༼༡༠༦༢-༡༡༥༠༽ གྱིས་སྐུལ་
སློང་བྱས་པ་ཞིག་ཡིན་ཞིང་། མ་གཅིག་ལབ་སྒྲོན་གྱིས་དྲན་པའི་རྒྱུན་སྐྱོང་བཞིན་བློ་ནི་
མཉམ་བཞག་འདི་འདྲའི་ནང་དུ་དམ་པོར་བསྒྲིམ་པ་དང་། གློད་པ་གཉིས་རེས་བསྐོར་
ནས་འཇོག་དགོས་ཚུལ་བརྗོད་ཡོད། གོང་གི་ལེའུ་བདུན་པའི་ནང་དུ་འགྲེལ་བཤད་བྱས་
པ་ལྟར་བློ་ལ་ཞིབ་ལྟ་བྱེད་པའི་ཉམས་ལེན་དང་མི་འདྲ་བར། སྒོམ་འདིའི་ནང་དུ་རྟོག་པ་
སྐྱེ་མ་ཐག་ཏུ་བཀག་ནས་ཤེས་པ་ནི་རང་གི་ངང་དུ་འཇོག་དགོས། བྱེད་སྟངས་ནི་གྲི་
ཐོགས་པ་དང་། མདའ་པ་ཞིག་གི་བར་གྱི་འཁྲུག་འཛིང་ལ་དཔེ་བཀོད་ཡོད། སེམས་ངོར་
སྐྱེ་བཞིན་པའི་རྟོག་པ་ནི། མདའ་པས་འཕངས་པའི་མདའ་དང་འདྲ་ལ། གྲི་ཐོགས་པའི་
ལས་ཀ་ནི་མདའ་དེ་དག་རང་གི་འགྲམ་དུ་སླེབས་པ་དང་གྲི་གཡུགས་ནས་འགོག་རྒྱུ་དེ་
རེད།
ལེའུ་གོང་མའི་འགྲེལ་བཤད་ཀྱི་ནང་དུ་ཤེས་པ་ཤེས་པའི་ཐོག་ལ་འཇོག་དགོས་
ཚུལ་གླེང་ཡོད། དེ་ལྟར་བཞག་ནས་དབུགས་རྔུབ་ཐེངས་རེར་བློ་རྩེ་བསྒྲིམ་ཞིང༌།
དབུགས་འབྱིན་ཐེངས་རེར་ཤེས་ཚོར་གློད་དགོས་པར་མ་ཟད། རྟོག་པ་སྐྱེས་ཡོད་པ་
ཧ་གོ་བའི་མོད་ལ་དེ་རྣམས་འཕྲལ་དུ་འགོག་དགོས། འདི་ལྟར་བྱས་ན་ཤུགས་འབྱུང་མ་



139 ཤེས་པའི་ངོ་བོ་འཚོལ་ཞིབ།
ཡིན་པའི་རྟོག་པ་རྣམས་རིམ་གྱིས་འགྲིབས་ནས་སེམས་རང་གི་ངང་དུ་གནས་བཞིན་
ལྷོད་ཐུབ། ཁྱེད་རང་ཤེས་པའི་འོད་གསལ་གྱི་ངང་ཚུལ་ཞི་བ་འདིའི་ནང་དུ་གཏིང་ཟབ་
སར་གནས་སྐབས། དྲན་ཤེས་རྣམས་ཡལ་ཞིང་རང་ཉིད་སྒེར་གྱི་ངོ་བོའང་སྟོང་འགྲོ།
རང་ཉིད་དོང་རིང་ཞིག་གི་ནང་དུ་ལྷུང་ནས་རང་གི་གཞི་རྩའི་ངོ་བོའམ་བརླག་བཞིན་
པའི་འཇིགས་སྣང་ཞིག་ཁྱེད་ལ་ཡོང་སྲིད། གལ་ཏེ་ཚོར་སྣང་འདི་བྱུང་ཚེ། དེའི་ནང་དུ་
རང་ཉིད་མ་ལྷུང་བར་ཤེས་ཚོར་གྱིས་འཇིགས་སྣང་འདི་ཟིན་པར་གྱིས། འདི་ནི་བྱེད་སླ་
པོ་ཞིག་མིན། འོན་ཀྱང་། དཀའ་ངལ་འདི་ལ་གདོང་ལེན་བྱེད་རྒྱུ་ནི་གལ་ཆེན་ཞིག་རེད།
ཉམས་ལེན་འདི་ལ་གོམས་པ་ཆེ་རུ་ཕྱིན་པ་དང་། གསལ་སྣང་ཅན་གྱི་མུན་པ་དེའི་ནང་
དུ་ཁྱེད་རང་འཇིགས་དགོས་དོན་ཅི་ཡང་མེད་པ་ཚོར་ཐུབ། དེའི་ཚེ་དོར་ཟིན་པ་ནི་རྟོག་
པས་བཏགས་པ་ཙམ་ལས་བྱུང་བའི་རང་ཉིད་ཀྱི་ངོ་བོའི་འདུ་ཤེས་དེ་ཡིན་ལ། འདི་ནི་
རྟོག་བཏགས་ཙམ་ཞིག་རེད། རང་སེམས་དེ་རང་གི་ངང་དུ་གནས་པ་དང་། ངར་འཛིན་
གྱི་འདུ་ཤེས་དེ་རིམ་གྱིས་འཐོར་ཞིག་ཏུ་འགྲོ་ཞིང་། ཁྱེད་ཀྱིས་ཁ་ནང་དུ་གཏད་པའི་
རྒྱང་ཤེལ་ཏེ། ཏིང་ངེ་འཛིན་བཀོལ་སྤྱོད་བྱས་ནས་རང་སེམས་ཀྱི་བར་སྣང་ཟབ་མོ་དེར་
འཚོལ་ཞིབ་བྱེད་པ་འགོ་བརྩམས་ཟིན། །
ཏིང་ངེ་འཛིན་ཏེ་སེམས་ཀྱི་རྒྱང་ཤེལ་ཞིག
ནུབ་ཕྱོགས་སུ་སྒོམ་སྒྲུབ་ཀྱི་འཚོལ་ཞིབ་ཉམས་ཤིང་དེང་རབས་ཀྱི་ཚན་རིག་དར་
བ་དང་བསྟུན་ནས། འཚོལ་ཞིབ་ཀྱི་ཁ་ཕྱོགས་དེའང་འགྲོ་བ་མིའི་ནང་སེམས་ཀྱི་ཁོར་
ཡུག་དང་རིང་དུ་གྱེས་ནས་ཕྱི་རོལ་དངོས་ཁམས་ཀྱི་འཛམ་གླིང་ལ་འཁོར་ཡོད། ཡེ་
ཤུའི་ཆོས་ལུགས་པའི་སྒོམ་ཆེན་པ་ཚོས་དཀོན་མཆོག་གི་རྒྱལ་ཁམས་དེ་རང་སྟེང་དུ་
གསར་རྙེད་བྱེད་པར་ཧུར་བརྩོན་བྱས་ནའང་། ཚན་རིག་གི་གསར་བརྗེ་པ་ཚོས་མཁའ་
དབྱིངས་ཀྱི་ཞིང་ཁམས་གཞན་དག་ལ་བརྟག་དཔྱད་བྱེད་འགོ་ཚུགས། མཁའ་དབྱིངས་
ཀྱི་འཚོལ་ཞིབ་དེ་ཇེ་ལེགས་སུ་བསྒྱུར་བར་ཁོང་ཚོས་རང་ངོས་ནས“ཏིང་ངེ་འཛིན་”ལྟ་
བུ་ཞིག་གསར་བསྐྲུན་བྱས་ཤིང་། དེ་ནི་ཐོག་མར་ཌ་ཆི་ Dutch ཡིས་གསར་གཏོད་



ཤེས་པའི་ངོ་བོ་འཚོལ་ཞིབ།
138
མཛད་པ་དང་། ཕྱིས་སུ་ཕྱི་ལོ་ ༡༦༠༩ ལོར་གྷ་ལེ་ལེའོ་ཡིས་སྤུས་ཀ་ཇེ་བཟང་དུ་བཏང་
བའི་རྒྱང་ཤེལ་ཞིག་རེད། ཁོང་གིས་རང་གི་ལག་ཆ་འདི་ལ་བརྟེན་ནས་མཁའ་དབྱིངས་
ཀྱི་གཟུགས་ཕུང་སྔར་ལས་ལྡབ་བརྒྱད་ཀྱིས་རྒྱ་བསྐྱེད་བྱས་ནས་ཞིབ་ལྟ་བྱེད་ཐུབ་མོད་
ཀྱང་། མུ་མཐུད་ནས་རང་གི་རྒྱང་ཤེལ་གྱི་སྤུས་ཀ་ཇེ་ཡག་ཏུ་བསྒྱུར་ཏེ། མཐའ་མར་
རྒྱང་ཤེལ་དེར་སྣང་བའི་གཟུགས་བརྙན་ནི་ལྡབ་ཉི་ཤུས་ཆེ་རུ་སོང་། ལག་ཆ་འདི་ལྟ་བུ་
གསར་གཏོད་བྱེད་རྒྱུ་ནི་དཀའ་ཚེགས་ཆེ་ཞིང་། ཐ་ན་རྒྱང་ཤེལ་འདི་གསར་བཟོ་བྱས་
ཟིན་པའི་རྗེས་སུ་ཡང་ཁོང་གིས་དེ་ཡར་བརྟན་པོར་སློང་མ་ཐུབ་པ་དང་། དེ་ཡང་རང་
ཉིད་ཀྱི་ལག་ཟུང་གི་འདར་སིག་དང་། སྙིང་གི་འཕར་ལྡིང་ལ་སོགས་པའི་རྐྱེན་གྱིས་
རེད། དེ་ཚོའི་ཁར་ཁོང་གིས་ད་དུང་རྒྱང་ཤེལ་གྱི་ཤེལ་སྒོ་རྣམས་རྒྱུན་དུ་རས་ཤིག་གིས་
འཕྱིད་དགོས་ཤིང་། དེ་མིན་རང་གི་ཁ་རླངས་དང་། བཞའ་ཚན། སྨུག་ཞག་གི་མཁའ་
དབུགས་སོགས་ཤེལ་སྒོ་དེ་དག་གི་སྟེང་དུ་འབབ་ཀྱི་ཡོད། ཐ་ན་ཁོང་གི་མིག་ཟུང་ལས་
བྱུང་བའི་རྡུལ་རླངས་ཕྲ་མོའང་དེ་ཚོའི་སྟེང་ལ་ཟིལ་བའི་རང་བཞིན་དུ་ཆགས་པ་དང་།
ལྷག་པར་ཁོང་གི་མིག་གཉིས་ཅུང་དྲོ་པོ་ཡིན་དུས་དེ་ལྟར་བྱུང་བ་མང་། ཡིན་ཡང་། གྷ་
ལེ་ལེའོ་ནི་བཀག་རྒྱ་འདི་དག་ལས་རྒྱལ་ཏེ། མཚན་མོའི་མཁའ་དབྱིངས་ལ་སྔོན་ཆད་
བྱུང་མ་མྱོང་བའི་གསལ་ཞིང་ཞིབ་ཚགས་པས་ཞིབ་ལྟ་བྱས་ཤིང་། ཞིབ་ལྟ་དེ་དག་གི་
རྐྱེན་གྱིས་གསར་རྙེད་ནི་བསྟུད་མར་བྱུང་ཡོད། །
གྷ་ལེ་ལེའོ་ཡི་དུས་སྐབས་ནས་བཟུང་། གནམ་རིག་ནི་ནུས་ཤུགས་ཆེ་བའི་རྒྱང་
ཤེལ་གསར་བཟོ་དང་མཉམ་གཅིག་ཏུ་དར་རྒྱས་བྱུང་ལ། ཕྱི་ལོ་ ༢༠༠༣ ནས་ ༢༠༠༤
ཡི་བར་དུ་སའི་གོ་ལར་ཐེངས་བཞི་བརྒྱ་ལ་བསྐོར་བའི་རིང་། ཧཱ་བྷལ་རྒྱང་ཤེལ་བཀོལ་
སྤྱོད་བྱས་ནས་སྐར་ཆ་ས་ཡ་གཅིག་གི་དུས་ཡུན་གྱི་དཔར་སྒྲོན་འོད་ཐུག་བྱས། མཁའ་
དབྱིངས་ཀྱི་བརྟག་དཔྱད་འདིས་འབར་གས་ཆེན་མོ་བྱུང་མ་ཐག་པའི་དུས་ཏེ། འཇིག་
རྟེན་གྱི་མུན་ནག་གི་དུས་སྐབས་ཞེས་པ་ལས་བྱུང་བའི་ཐོག་མའི་དགུ་ཚིགས་ཁག་ཅིག་
གསལ་སྟོན་བྱས་ཡོད། ཧཱ་བྷལ་གྱི་རྒྱང་ཤེལ་འདི་ས་རུ་ཡོད་པའི་རྒྱང་ཤེལ་དག་ལ་སྟོང་
པར་སྣང་བའི་མཁའ་དབྱིངས་ཀྱི་ས་ཆ་ཞིག་གི་ཕྱོགས་སུ་ཁ་བསྐོར་བ་དང་། ཚན་རིག་
པ་ཚོས་ཉ་གང་ཟླ་བའི་ཕྲེད་ཞེང་གི་བཅུ་ཆའི་གཅིག་ཙམ་ཡིན་པའི་ནམ་མཁའི་གཟུགས་



134 ཤེས་པའི་ངོ་བོ་འཚོལ་ཞིབ།
བརྙན་དཀྱུས་རིང་པོ་ཞིག་གི་ངོས་སུ་དགུ་ཚིགས་ཆིག་ཁྲི་མ་ཟིན་ཙམ་ལ་ཞིབ་ལྟ་བྱེད་
ཐུབ་ཡོད།
འདི་ལྟ་བུའི་འཕྲུལ་ལས་དང་ཚན་རིག་གི་ཡར་ཐོན་ཆེན་པོ་དེ་ཚོས་རང་བྱུང་
ཁམས་ཆེན་མོའི་ཕྱིའི་དངོས་གཟུགས་ཀྱི་འཇིག་རྟེན་ལ་རྩད་ཞིབ་བྱེད་པའི་འགྲོ་བ་མིའི་
རིགས་ཀྱི་ནུས་སྟོབས་ངོ་མཚར་བ་དེ་མཚོན་ཐུབ། ཡིན་ཡང་། ནང་སེམས་ཀྱི་རང་
བྱུང་གི་འཇིག་རྟེན་ལ་རྟོག་དཔྱོད་བྱེད་པར་ང་ཚོས་ངེས་པར་དུ་ཁ་ནང་དུ་གཏོད་པའི་
ཏིང་ངེ་འཛིན་གྱི་རྒྱང་ཤེལ་ཞིག་གསར་སྐྲུན་བྱས་ནས་སྤུས་ཚད་ཇེ་ལེགས་སུ་གཏོང་
དགོས། ཧ་ཅང་ཕྲ་ཞིང་བརྟན་པའི་ཡིད་བྱེད་བཀོལ་སྤྱོད་ནི་རྒྱ་གར་གྱི་སྒོམ་སྒྲུབ་སྲོལ་
རྒྱུན་གཅིག་པུར་མ་གཏོགས་མེད་པ་ཞིག་མ་ཡིན་ནའང་། སྲོལ་རྒྱུན་དེས་ཉམས་ལེན་
འདི་སྔ་མོ་ནས་དར་སྤེལ་རྒྱ་ཆེན་ཞིག་བྱས་འདུག།
སྔ་མོའི་ཡེ་ཤུའི་སྒོམ་ཆེན་པ་ཚོས་སེམས་ཞི་བར་བྱེད་པ་དང་། ཡིད་བྱེད་གཅིག་
ཏུ་སྒྲིམ་པའི་དགོས་པ་ངོས་འཛིན་བྱས་པ་གསལ་པོ་ཡིན་ཞིང་། ཁོང་ཚོས་འདིའི་
ཕྱོགས་ནས་མདུན་བསྐྱོད་ཀྱང་གང་འཚམས་ཤིག་བྱས་ཡོད། དཔེར་ན། སཱན་ཊ་ ཨ་གྷ་
སེ་ཊན་གྱིས་རང་གི་བློ་རྩེ་གཅིག་ཏུ་བཞག་པའི་མྱོང་བ་ནི། “གཉིད་དང་འཆི་བའི་བར་
དུ་ཡོད་པའི་ངང་ཚུལ་ཞིག་ཡིན་ཞིང༌། རྣམ་ཤེས་ནི་འཆི་བའི་སྐབས་ཇི་བཞིན་སྒོ་ལྔའི་
ཤེས་པ་ལས་ནང་དུ་བསྡུས་མེད་པ་དང་། གཉིད་ཀྱི་སྐབས་དང་བསྡུར་ན་ཅུང་ཙམ་ཞིག་
ནང་དུ་བསྡུས་ཡོད་པའི་ངང་ཚུལ་ཡངས་པོ་ཞིག་གི་ནང་དུ་དགའ་བདེས་མྱོས་ཡོད།"
ཅེས་འགྲེལ་བརྗོད་གནང་འདུག ཁོང་གིས་ཤེས་པ་དམིགས་པར་བཟུང་བ་ལས་ཐོབ་
པའི་སྒོམ་སྒྲུབ་ཀྱི་རྟོགས་པའི་སྐོར་ནས་འདི་ལྟར་བྲིས་ཡོད། “དེ་ནི་ལུང་སྟོན་པ་པོས་
རྫོགས་མེད་དུས་ཀྱི་དཀོན་མཆོག་གིས་མཁྱེན་ཞིང་། ང་ཚོ་མ་སྐྱེས་པའི་ཡར་སྔོན་ནས་
ཡོད་པའི་རང་གི་བདག་ཟེར་བ་དེ་ཡིན་ཏེ། དཀོན་མཆོག་གིས་ “ངས་ཁྱེད་རང་མངལ་
དུ་མ་བཟོས་པའི་སྔོན་ལ་ཁྱེད་རང་ངོ་ཤེས་ཀྱི་ཡོད།” ཅེས་གསུངས་པ་རེད། སཱན་ཊ་ཨ་
གྷ་སེ་ཊན་ལ་པེ་ལའི་ཊོ་ཡི་བརྩམས་ཆོས་ཚོས་ཤུགས་རྐྱེན་ཆེན་པོ་ཐེབས་ནས་ཁོང་
གིས་གཏན་གྱི་བདེ་བ་ནི། རྣམ་ཤེས་དེ་དཀོན་མཆོག་གི་ཐུགས་ཀྱི་འགྱུར་བ་མེད་པའི་
འོད་སྣང་གི་ནང་དུ་ཡུད་ཙམ་ལ་ཞུགས་པ་ཙམ་གྱིས་འཐོབ་མི་ཐུབ་པའི་ཡིད་ཆེས་བྱས།



ཤེས་པའི་ངོ་བོ་འཚོལ་ཞིབ།
135
དེ་ལས་ལྡོག་སྟེ། རྣམ་ཤེས་ནི་མི་རྟག་པའི་ཞིང་ཁམས་ལས་བརྒལ་བར་བྱས་ནས་ཚུར་
འོངས་མེད་པ་ཞིག་ངེས་པར་དུ་བྱེད་དགོས། གོང་དུ་གསལ་བཤད་བྱས་པ་ལྟར། ཨ་གྷ་
སི་ཧྲིན་གྱིས་ཆོས་ཉམས་ལེན་ལ་ཧུར་བརྩོན་ཡུན་རིང་པོར་བྱས་ཤིང་། རང་གི་མི་ཚེ་
རྫོགས་ལ་ཉེ་དུས་སྒོམ་སྒྲུབ་ནི་ཚེ་འདིར་འགོ་རྩོམ་དགོས་ནའང་། འཆི་བ་ཁོ་ན་བརྒྱུད་
ནས་མ་གཏོགས་ཡོངས་སུ་མི་འགྲུབ་པའི་མཇུག་སྡོམ་བཞག ཡེ་ཤུའི་ཆོས་ལུགས་ཀྱི་
སྒོམ་ཆེན་པ་མང་པོ་ཞིག་གིས་འཆི་བདག་བརྒྱུད་པ་ནི་ཆོས་ཀྱི་མྱོང་བ་མཐར་ཐུག་དེ་
ཡིན་པའི་ལྟ་ཚུལ་འཛིན་གྱི་ཡོད། སྒོམ་སྒྲུབ་ཉམས་ལེན་གྱི་ནུས་པ་ལ་གཞིགས་ན། འདི་
ནི་ཡེ་ཤུ་དང་ནང་པའི་ལྟ་ཚུལ་བར་གྱི་རྩ་བའི་འགལ་ཟླ་ཞིག་རེད། རྒྱུ་མཚན་ནི་ནང་
པས་རྟོགས་པ་བླ་མེད་དེ་ཚེ་འདིར་བསྒྲུབ་ཐུབ་པའི་མཇུག་སྡོམ་འཇོག་པ་དང་། རྟོགས་
པ་འདིའི་རྐྱེན་གྱིས་སེམས་ལ་རང་དབང་ཡོད་པར་འགྱུར་ཞིང་། སྒྲིབ་པའང་གཏན་དུ་
སངས་པར་འདོད། །
འཆི་བ་ཁོ་ན་བརྒྱུད་ནས་སེམས་ལ་ཐར་བ་ཆ་ཚང་ཞིག་ཐོབ་པའི་ཡིད་ཆེས་འདི་
ནི་རྒྱ་གར་གྱི་སྒོམ་སྒྲུབ་སྲོལ་རྒྱུན་ལ་རྒྱུས་མེད་ཅིག་རེད། ཡེ་ཤུའི་ཆོས་ལུགས་མ་དར་
བའི་ཡར་སྔོན་ནས་རྒྱ་གར་གྱི་ནང་དུ་ཏིང་ངེ་འཛིན་གྱི་ཉམས་ལེན་དར་རྒྱས་བྱུང་ནས་
ཕྲ་ཞིང་བརྟན་པའི་ཚད་གཞི་མཐོ་པོ་ཞིག་ཏུ་སླེབས་ཡོད་པར་སྣང་། སངས་རྒྱས་མ་བྱོན་
པའི་ཡར་སྔོན་ནས་རྒྱ་གར་གྱི་སྒོམ་ཆེན་པ་ཚོས་ཏིང་ངེ་འཛིན་ཕྲ་མོའི་ནང་དུ་ཞུགས་
ནས་ཆུ་ཚོད་མང་པོ་དང་། ཐ་ན་ཉིན་འགའ་ཡང་གནས་ཐུབ་པར་བཤད། ཐེངས་ཤིག་
སངས་རྒྱས་ལ་རང་གི་གསུང་དང་སྔོན་གྱི་སྒོམ་ཆེན་པ་ཚོའི་གསུང་གི་བར་གྱི་ཁྱད་པར་
ཅི་ཞིག་ཡིན་མིན་བཀའ་འདྲི་ཞུས་སྐབས། ཁོང་གིས་སྒོམ་ཆེན་པ་དེ་ཚོས་ཏིང་ངེ་འཛིན་
གྱི་ཉམས་ལེན་ཡང་དག་ཅིག་རྟོགས་མེད་པར་གསུངས་ཡོད། ཕལ་ཆེར་འདི་ནི་སངས་
རྒྱས་ཀྱིས་གཞན་ཞིག་ན་རང་ཉིད་ཀྱིས་ཏིང་ངེ་འཛིན་བསྒྲུབས་ཡོད་པར་གསུངས་
ཏེ། ཤུགས་བསྟན་དུ་རང་ཉིད་ནི་ཏིང་ངེ་འཛིན་གྱི་གནས་རིམ་མཐོ་པོ་འདི་ལྟ་བུ་སྒྲུབ་
མཁན་ཐོག་མ་དེ་མ་ཡིན་ནའང་། མྱོང་བ་འདི་འདྲའི་ཚད་བཀག་དང་
། ཕན་ཡོན་ཆ་ཚང་
བར་རྟོགས་མཁན་ཐོག་མ་དེ་ཡིན་པར་བསྟན་པ་འདི་རེད། །
སངས་རྒྱས་ཀྱི་གསུང་གཞིར་བཞག་ན། ཡང་དག་པའི་ཏིང་ངེ་འཛིན་ནི་བློའི་



136 ཤེས་པའི་དེ་བོ་འཚོལ་ཞིབ།
ནུས་རྩོལ་རྣམས་གཅིག་ཏུ་བསྡུས་ནས་དམིགས་པ་བྱེ་བྲག་པ་ཞིག་གི་སྟེང་དུ་བཞག་
པའི་བློ་རྩེ་གཅིག་པ་ཞིག་ཡིན། ལེགས་སྦྱར་གྱི་ཚིག་ཤ་མཱ་དྷི་ཞེས་པ་འདི་ནི། མེ་ཞིག་
སྦར་བའི་དོན་དུ་མེ་ཤིང་འཐུ་བ་ལྟ་བུའི་འཐུ་བའམ་ལྷན་དུ་འཇོག་པའི་བྱ་ཚིག་གི་ནང་
དོན་དང་འབྲེལ་བ་ཡོད་པ་ཞིག་རེད། དེའི་ཕྱིར་ཏིང་ངེ་འཛིན་ཞེས་པའི་ཚིག་གི་ངོ་གདོང་
གི་གོ་དོན་ནི་བློ་གཅིག་ཏུ་བསྒྲིལ་བ་དང་། ཡང་ན་བློ་ལ་ཞི་ལྷིང་ཡོང་བར་རང་གི་རྣམ་
རིག་གཞི་གཅིག་ལ་བསྡུ་བ་འདི་ཡིན། བློ་ནི་འདི་ལྟར་དབང་དུ་སྡུད་རྒྱུ་དེ་གལ་ཆེན་ཡིན་
པ་སངས་རྒྱས་ཀྱིས་ཐེངས་མང་པོར་ནན་གྱིས་གསུངས། དེ་ལྟར་བྱུང་ན་རང་ཉིད་རང་
གི་བློའི་དབང་དུ་མ་སོང་བར་རང་འདོད་དུ་བསམ་བློ་གཏོང་ཐུབ་ཅིང་། འདི་ལྟར་རྒྱ་ཡན་
དུ་འགྲོ་བའི་སེམས་དེ་དབང་དུ་སྡུད་པ་ནི་གླང་ཆེན་སྨྱོན་པ་ཞིག་འདུལ་སྦྱོང་བྱེད་པ་ལ་
དཔེ་བཀོད་ཡོད།
སྤྱིར་ནང་པས་བསམ་གཏན་གྱི་འཕེལ་རིམ་བཞི་གླེང་གི་ཡོད་ལ། དེ་དག་ནི་དང་
པོ་ནས་ཡར་རིམ་པས་ཕྲ་རུ་འགྲོ། གནས་བརྟན་སྡེ་པ་མང་པོ་ཞིག་གིས་བསམ་གཏན་
དང་པོ་གཅིག་པུའི་ཐོག་ནས་ལྷག་མཐོང་སྟེ། སྒོམ་གྱི་གནས་རིམ་མཐོ་ཤོས་དེ་བསྒྲུབ་
པའི་ཆ་རྐྱེན་ཚང་ཡོད་པའི་ཡིད་ཆེས་བྱེད། ལྷག་མཐོང་གིས་སེམས་ནི་ཉོན་མོངས་ཀྱི་
བག་ཆགས་ཐམས་ཅད་ལས་གཏན་དུ་གྲོལ་བར་བྱེད་ཅིང་། དུས་རབས་ལྔ་པའི་ནང་དུ་
བྱོན་པའི་གནས་བརྟན་སྡེ་པའི་ལུགས་ཀྱི་གསལ་འགྲེལ་པ་སངས་རྒྱས་དབྱིངས་ཀྱིས་
གསུངས་པ་ལྟར་ན། བསམ་གཏན་དང་པོ་འགྲུབ་ཡོད་ཚེ་ཏིང་འཛིན་ནི“མི་ཐང་བོ་ཞིག་
རྐུབ་སྟེགས་ལས་ཡར་འགྲེང་སྟེ། ཉིན་ཧྲིལ་པོ་གཅིག་ལ་ལངས་ནས་སྡོད་ཐུབ་པ་ཇི་
བཞིན” རྒྱུན་བསྲིང་ཐུབ། སྒོ་ལྔའི་ཤེས་པ་རྣམས་ནང་དུ་བསྡུས་ནས་བློ་འདི་ལྟར་རྩེ་
གཅིག་ཏུ་གནས་པའི་སྐབས་སུ་ད་དུང་སྒོམ་ཆེན་པ་ཚོས་རྣམ་པར་རྟོག་པ་དང་། དཔྱོད་
པའི་ལས་ལ་ཞུགས་ཆོག ཡིན་ཡང་། སེམས་ཀྱི་ནང་དུ་རྟོག་པ་གཅིག་རྗེས་གཉིས་
མཐུད་ཀྱིས་མི་འབྱུང་བར་མ་ཟད། དེ་ཚོའི་ནང་ལ་དབང་མེད་དུ་ལྷུང་མི་དགོས་ཤིང་།
རྣམ་གཡེང་གི་འོག་ཏུའང་འཚུད་མི་དགོས།
མངོན་པར་རྫོགས་པར་སངས་རྒྱས་པའི་རྗེས་སུ་སངས་རྒྱས་ཀྱིས་དཀའ་ངལ་
གཅིག་མཚུངས་འཕྲད་བཞིན་པའི་དགེ་སློང་ཁག་ཅིག་ལ་རང་ཉིད་ཀྱིས་བསམ་གཏན་



ཤེས་པའི་ངོ་བོ་འཚོལ་ཞིབང
137
དང་པོ་བསྒྲུབ་པར་བརྩོན་འགྲུས་གང་དག་བྱས་པའི་སྐོར་ལ་འགྲེལ་བརྗོད་གནང་བ་
དང་། ཐ་ན་རང་གི་སློབ་མ་གཙོ་བོ་མོའུ་འགལ་གྱི་བུ་ལའང་ཏིང་ངེ་འཛིན་གྱི་གནས་
རིམ་འདི་ཐོབ་པར་རོགས་རམ་མཛད་དགོས་བྱུང་ཡོད། ཕལ་ཆེར་བསམ་གཏན་དང་པོ་
འགྲུབ་པའི་ཕན་ཡོན་གལ་ཆེ་ཤོས་ནི། བགེགས་ཉེས་པ་ལྔ་སྟེ། ལེ་ལོ་དང་། བརྗེད་ངས།
བྱིང་རྒོད། འདུ་མི་བྱེད་པ། འདུ་བྱེད་པ་བཅས་ལས་རང་ཉིད་གྲོལ་བར་བྱེད་པ་དེ་ཡིན།
ཏིང་ངེ་འཛིན་གྱི་ཚད་གཞི་དང་པོ་འདིས་སྒོམ་གྱི་སྐབས་སུ་བགེགས་ཉེས་འདི་དག་
སྦྱོང་ཐུབ་ནའང་། ལྷག་མཐོང་བསྒྲུབ་པའི་རྗེས་ལ་མ་གཏོགས་དེ་དག་གཙང་སེལ་བྱེད་
མི་ཐུབ། ཡིན་ཡང་། བསམ་གཏན་དང་པོ་འགྲུབ་ཡོད་ཚེ། སྒོམ་གྱི་རྗེས་སུ་བགེགས་
ཉེས་འདི་དག་གིས་རང་སེམས་སྒྲིབ་རྒྱུ་ནི་ཧ་ཅང་ཁག་པོ་ཡིན། དེའི་ཚེའང་སེམས་ནི་
མཉེན་ཞིང་བརྟན་པར་མ་ཟད། ལས་སུའང་རུང་བས་ཆོས་ཐམས་ཅད་ཇི་བཞིན་རྟོགས་
པར་བཀོལ་སྤྱོད་བྱེད་ཆོག་ལ། ཞི་ཞིང་མཉེན་པའི་བློ་འདིས་ཆོས་ཐམས་ཅད་ཇི་བཞིན་
དུ་གཟིགས་པ་དང་། རྟོགས་པ་དེས་སྤྱིར་བཏང་གི་རྣམ་དཔྱོད་ཀྱི་གོ་རྟོགས་ཤིག་དང་
མི་འདྲ་བར་སེམས་ཕྲ་མོའི་རིམ་པ་རྣམས་ལ་ཤུགས་རྐྱེན་ཐེབས་ནས་རང་སེམས་ལ་
བཅོས་བསྒྱུར་ལེགས་པོ་བྱེད་ཐུབ།
སངས་རྒྱས་ཀྱིས་ཐར་བའི་གོ་འཕང་ཐོབ་པ་ལ་སེམས་ནི་བགེགས་ཉེས་འདི་དག་
ལས་འགྲོལ་དགོས་ཚུལ་གསལ་པོར་བསྟན་ཡོད། མཁས་པ་ཚོར་མྱང་འདས་བསྒྲུབ་
པའི་ཏིང་ངེ་འཛིན་གྱི་ཚད་གཞི་དམའ་ཤོས་དེ་གང་ཞིག་ཡིན་མིན་ཐད་ལ་བཞེད་པ་མི་
མཐུན་པ་ཡོད་ཀྱང་། བསམ་གཏན་དང་པོ་ནི་ཐམས་ཅད་མཁྱེན་པའི་གོ་འཕང་ཐོབ་པར་
དགོས་ངེས་ཀྱི་ཆ་རྐྱེན་ཡིན་པའི་བདེན་དཔང་དེ་པ་ལེའི་ཡིག་ཐོག་ལ་བཀོད་པའི་སངས་
རྒྱས་ཀྱི་གསུང་གི་ནང་དུ་ཡོད། སངས་རྒྱས་རང་ཉིད་ཀྱིས་ཏིང་ངེ་འཛིན་གྱི་གནས་རིམ་
འདི་དང་། བསམ་གཏན་དང་པོའི་ཉེར་བསྡོགས་བར་གྱི་ཁྱད་པར་ཕྲ་མོ་དེ་ཕྱེས་མེད་
ནའང་། རྗེས་སུ་གནས་བརྟན་སྡེ་པ་དང་། ཐེག་ཆེན་གྱི་སྒོམ་སྒྲུབ་ཉམས་ལེན་པ་ཚོས་
ཁྱད་པར་འདི་ཕྱེས་ཡོད། ཐེག་ཆེན་པ་མང་པོས་བཤད་པ་ལྟར་ན། ཏིང་ངེ་འཛིན་གྱི་
གནས་རིམ་ཅུང་བརྟན་པོ་མེད་པ་འདིས་འདང་གི་ཡོད།
ཐ་ན་རྒྱུན་དུ་ཞི་གནས་ཟེར་བའི་བསམ་གཏན་དང་པོའི་ཉེར་བསྡོགས་འདི་ཐོབ་



138 ཤེས་པའི་ངོ་བོ་འཚོལ་ཞིབ།
ཡོད་ཀྱང་། གང་ཟག་དེས་ཏིང་ངེ་འཛིན་འདི་རྩོལ་མེད་དུ་ཉིན་མཚན་ཧྲིལ་པོ་གཅིག་
ལ་སྐྱོང་མ་ཐུབ་རུང་། ཉུང་མཐར་ཆུ་ཚོད་བཞི་ཙམ་ལ་རྒྱུན་སྐྱོང་བྱེད་ཐུབ། སེམས་ཀྱི་
བརྟན་ཆའི་ཚད་གཞི་འདིའི་ཐོག་ནས་གང་ཟག་ཅིག་གིས་བྱིང་རྒོད་ཕྲ་མོའི་ཤུལ་ཙམ་
ཡང་མེད་པར་མཉམ་བཞག་སྐྱོང་ཐུབ་པ་དང་། སེམས་ཀྱི་ཆ་སྙོམས་ཀྱི་ངང་ཚུལ་འདི་
ནི་རྟག་བརྟན་ཞིག་མིན་ཡང་། དེ་ནི་སྒོམ་སྒྲུབ་ཉམས་ལེན་གྱི་འཚོ་བ་སྐྱེལ་སྟངས་དང་།
རྒྱུན་ལྡན་གྱི་ལག་ལེན་ལས་བྱུང་བའི་ཡིད་བྱེད་གཉིས་བརྒྱུད་ནས་རྒྱུན་འཁྱོངས་བྱེད་
ཆོག་པ་ཞིག་རེད།
ཚེ་འདི་ལ་ལྷག་མཐོང་ཡང་དག་ཅིག་ཐོབ་ནས་དངོས་ཡོད་གནས་ལུགས་ཀྱི་ངོ་བོ་
མཐར་ཐུག་དེ་མངོན་སུམ་དུ་རྟོགས་ཐུབ་མིན་དང་། སེམས་ནི་སྒྲིབ་པ་ཐམས་ཅད་ལས་
སངས་མིན་སོགས་ཀྱི་ཐད་ལ་ནང་པ་དང་། ཡེ་ཤུའི་སྒོམ་ཆེན་པ་ཚོས་ལྟ་ཚུལ་མི་མཐུན་
པ་རེ་བཟུང་ཡོད། ཧ་ལམ་ནང་པ་ཚང་མས་དེ་དག་བསྒྲུབས་ནས་འགྲུབ་པ་ནི་ཆེས་ཉུང་
ནའང་། ལྟ་བའི་ཆ་ནས་བཤད་ན། ཚེ་འདིར་དེ་དག་བསྒྲུབ་ཐུབ་པ་ཞིག་ཡིན་པའི་ཡིད་
ཆེས་བྱེད། ཡེ་ཤུ་པ་ཚོས་དམིགས་ཡུལ་དེ་དག་ནི་ཚེ་འདིའི་ཕ་རོལ་ཏུ་འགྲུབ་རྒྱུ་ཁོ་ན་
ཞིག་ཡིན་པར་འདོད། མྱང་འདས་དང་། དཀོན་མཆོག་གི་ངོ་བོ། སེམས་སྒྲིབ་པའི་རང་
བཞིན་དང་ཚད་གཞི་སོགས་ཀྱི་ཆ་ནས་ཁོང་ཚོའི་ལྟ་བའི་བར་ལ་ཁྱད་པར་གལ་ཆེན་
གང་མང་ཞིག་བྱུང་ཡོད། འོན་ཀྱང་། གོང་གི་གྲོས་བསྡུར་འདིས་དྲི་བ་གལ་ཆེན་སྐོར་
ཞིག་སློང་སྟེ། ཁྱད་པར་དེ་དག་ཁག་ཅིག་ནི་ནང་པ་དང་། ཡེ་ཤུའི་སྒོམ་ཆེན་པ་ཚོས་
བསྒྲུབ་པའི་ཏིང་ངེ་འཛིན་གྱི་ཚད་གཞི་ལ་རག་ལས་པ་ཞིག་མ་ཡིན་ནམ། གལ་སྲིད་ཡེ་
ཤུ་པ་ཚོས་ནང་པ་ཚོར་ཐོབ་ཡོད་པར་བརྗོད་པའི་ཏིང་ངེ་འཛིན་གྱི་ཚད་གཞི་གཅིག་པ་
ཞིག་བསྒྲུབ་ཐུབ་ཚེ། ཚེ་འདིའི་ནང་གི་སྒོམ་སྒྲུབ་ཉམས་ལེན་གྱི་ནུས་པའི་སྐོར་ལ་ཡོད་
པའི་ཁོང་ཚོའི་ལྟ་ཚུལ་དེ་ཚོར་འགྱུར་ལྡོག་མི་འབྱུང་ངམ། དགུ་ཚིགས་གཞན་ད་དུང་
ཡོད་མེད་ནི་ནུས་ཤུགས་ཆེ་བའི་རྒྱང་ཤེལ་ལ་བརྟེན་ནས་འཚོལ་ཞིབ་བྱེད་དགོས་པ་ཇི་
བཞིན། དྲི་བ་འདི་དག་གི་ལན་ཡང་ཏིང་ངེ་འཛིན་གྱི་གནས་རིམ་མཐོ་པོ་རྣམས་བསྐྱེད་
བསྲིང་བྱས་ནས་རྙེད་རྒྱུ་ཞིག་རེད། འདི་ལྟར་བྱས་ན་ད་གཟོད་ཤེས་པའི་བར་སྣང་ཟབ་
མོ་དང་། དེའི་ཆ་ངོས་ལྐོག་ཏུ་གྱུར་པ་རྣམས་ལ་རྩད་ཞིབ་བྱེད་ཐུབ།།



ལེའུ་བཅུ་གཅིག་པ་ཉམས་ལེན། །
བྱ:
ཞིབ་ལྟ་བྱེད་མཁན་གྱི་ངོ་བོ་ལ་དཔྱད་པ།
༄༅། །མར་འདུག་པའམ་ཉལ་ནས་རང་གི་ལུས་པོ་ནི་རང་གི་ངང་དུ་ཞོག དེ་ནས་
དྲན་པས་ལུས་པོའི་རེག་ཚོར་ཟིན་པར་བྱེད་བཞིན་དབུགས་ཀྱི་རྒྱུ་བའི་འདེགས་འཇོག་
དེ་ཡང་རང་གི་ངང་དུ་གནས་པར་གྱིས། བསམ་བཞིན་དུ་དབུགས་ཀྱི་རྒྱུ་བ་ལ་འགྱུར་
བ་ཅི་ཡང་མི་གཏོང་བར། དབུགས་ནི་གཉིད་མཐུག་པོ་ཞིག་ཁུག་པའི་སྐབས་ཇི་བཞིན་
རྩོལ་མེད་དུ་འབྱིན་རྔུབ་བྱོས།
མིག་ཟུང་ཅུང་ཙམ་ཟུམ་ནས་དམིགས་པ་མེད་པར་སོ་སོའི་མདུན་གྱི་བར་སྣང་
ལ་བལྟ་ཞིང་། དབུགས་ནང་ལ་རྡུབ་སྐབས་བློ་རྩེ་ནི་སེམས་རང་ཉིད་ཀྱི་ཐོག་ལ་བཞག་
སྟེ། དེའི་ངོ་བོར་གསལ་སྣང་སྦྱིན་པ་དང་། དབུགས་ཕྱི་ལ་འབྱིན་སྐབས་རྟོག་པ་དང་
སེམས་ཀྱི་དམིགས་པ་རྣམས་འདོར་བཞིན་རང་གི་བློ་རྩེ་གློད་དགོས། རང་གི་ཚོར་
ཤེས་དེ་དབུགས་རྔུབ་པའི་སྟེང་ལ་འཇོག་དུས་ཡུལ་ཅན་རྣལ་མ་ཞིག་འཛིན་པའི་སྐབས་
ཤིག་མེད་ལ། དབུགས་ཕྱིར་འབྱིན་པའི་རིང་བློ་རྩེ་གློད་དུས་སེམས་ཀྱི་རྟོག་པ་ཚང་མ་
དོར་ནས་འཛིན་ས་ཅིའང་མེད། དབུགས་རྔུབ་ཐེངས་རེར་གཅིག་རྗེས་གཉིས་མཐུད་
ཀྱིས་སྐྱེས་པའི་རྟོག་པ་དང་སྣང་བརྙན་རྣམས། སེམས་ཀྱི་འདུས་དོན་འདི་དག་གི་འབྱུང་
ཁུངས་ཀྱི་ཕྱོགས་ལ་དམིགས་པ་གཏད་ནས་ཟུར་དུ་བསྐྱུར་དགོས། དབུགས་འབྱིན་
ཐེངས་རེར་སེམས་ཀྱི་འདུས་དོན་རྣམས་གློད་ནས་མྱོང་ཚོར་དང་། འདོད་པ། ཤུགས་
འབྱུང་གི་རྟོག་པ་བཅས་ཀྱི་ནང་དུ་འཐིམ་པར་བྱེད་པའི་བློའི་འཕེལ་ཕྱོགས་དབང་ཤེད་



140
ཞིབ་ལྟ་བྱེད་མཁན་གྱི་ངོ་བོ་ལ་དཔྱད་པ།
ཅན་གྱི་རིགས་ལ་སྣང་མེད་བྱེད་ཅིང་། དབུགས་འབྱིན་རྔུབ་ཀྱི་བརྒྱུད་རིམ་ཧྲིལ་པོའི་
ནང་དུ་ཤེས་ཚོར་གྱིས་ཤེས་པ་རང་ཉིད་ཟིན་པར་གྱིས། །
རང་སེམས་ཞི་བ་དང་། རང་གི་དབུགས་ཀྱི་རྒྱུ་བའང་ཕྲ་རུ་འགྲོ་ངེས། མཚམས་
འདི་ནས་དབུགས་ཀྱི་ཐོག་ལ་དམིགས་པ་མི་གཏོད་པར་ཤེས་པ་རང་ཉིད་ཟིན་པའི་ཤེས་
ཚོར་གྱི་བཞུར་རྒྱུན་གྱི་ནང་དུ་གནས་དགོས། ད་ལྟ་རང་གི་ཡིད་བྱེད་དེ་ཁ་མར་བསྐོར་
ནས་སེམས་དལ་བུ་གློད་ཅིང་། སྒོམ་གྱི་དམིགས་པ་ཅི་ཡང་མེད་པར་ལུས་པོ་དང་
སེམས་གཉིས་སོ་སོའི་རང་བྱུང་གི་ངང་དུ་ཞོག་ལ། སེམས་གསལ་རིག་གི་ངང་ཚུལ་
དེའི་ནང་དུ་གནས་བཞིན་ལྷོད་པ་དང་། བཀག་རྒྱ་མེད་པར་བྱོས།
དེ་ནས་སྐབས་རེར་གཅིག་སྒྲིམ་བྱེད་བཞིན་པའི་ཤེས་པ་འདི་ནི་ཅི་ཞིག་ཡིན་ནམ་
ཞེས་རང་ཉིད་ལ་དྲི་བ་འགོད་པ་དང་། ཡིད་བྱེད་ཕྱོགས་གཅིག་ཏུ་བརྟན་པོར་བསྒྲིམས་
ནས་སླར་ཡང་དྲི་བ་འདི་དྲིས། འདི་ལྟར་རེས་བསྐོར་ནས་བསྟུད་མར་བྱེད་དགོས། དྲི་བ་
འདྲི་བ་དང་ཡིད་བྱེད་ཕྱོགས་གཅིག་ཏུ་སྡུད་པ་གཉིས་རེས་བསྐོར་བ་ནི་བྱིང་རྨུགས་ཀྱི་
དཀའ་ངལ་སེལ་བའི་ཐབས་ཤེས་ནུས་པ་ཅན་ཞིག་རེད། རང་གི་ཉེ་འགྲམ་ནས་སྒྲ་དང་།
གཞན་ཡང་རེག་ཚོར་སོགས་ཀྱིས་རང་སེམས་ག་དུས་གཡེང་བར་བྱས་ན། དེ་དག་ནི་
རྒྱ་ཡན་དུ་འཁྱམ་བཞིན་པའི་བློ་དེ་མིག་སྔར་ཚུར་སྡུད་ཀྱི་དྲན་སྐུལ་ལྟ་བུར་བེད་སྤྱོད་
བྱོས། །
ཉམས་ལེན་འདི་སྐར་མ་ཉི་ཤུ་རྩ་ལྔ་ཙམ་ལ་བྱས་ནས་སྒོམ་གྲོལ་ཏེ་ཡར་ལངས་སྐབས།
སྣང་བ་ནི་སྣང་བ་ཙམ་དུ་ངོས་འཛིན་བྱེད་དགོས་ཤིང་། ཕྱི་རུ་ཆོས་གང་ཡང་ཡུལ་གྱི་ངོ་བོར་
མི་སྦྱོར་བ་དང་། ནང་དུ་ཆོས་གང་ཡང་ཡུལ་ཅན་གྱི་ངོ་བོར་བསྒྱུར་མི་ཉན། རང་སྐྱ་འཕེར་བའི་
ཆོས་ཤིག་ཕྱི་ནང་གང་དུའང་མེད་པའི་ཐོག་ནས་ཆོས་ཐམས་ཅད་ཤེས་པ་ལ་སྣང་བ་ཙམ་དུ་བལྟ་
བ་དང་། རང་གི་དབང་ཤེས་ལ་འཇུག་པའི་སྣང་ཚུལ་དེ་དག་ནི་རང་སེམས་ལ་མ་ལྟོས་པར་གྲུབ་
མེད་པ་ནི། རྫིང་བུའི་ནང་དུ་འཆར་བའི་གཟུགས་བརྙན་ནི་རྫིང་ཆུ་ལ་མ་བརྟེན་པར་གནས་མི་
སྲིད་པ་ཇི་བཞིན་རེད། རང་གི་རྟོག་པ་དང་། སྣང་བརྙན་ནི་ཤེས་པའི་ངོས་སུ་གྲུབ་པའི་གཟུགས་
བརྙན་ཙམ་ཡིན་ལ། འདི་དག་གིས་ཀྱང་རང་སེམས་ལ་མ་ལྟོས་པར་ཕྱི་རོལ་ཏུ་གྲུབ་པའི་བྱ་
དངོས་གང་ཡང་མཚོན་མི་ཐུབ། འདི་ཚོ་ནི་རང་སེམས་ཀྱི་འདུས་དོན་ཙམ་དུ་ཟད་ཡོད།



141
ཞིབ་ལྟ་བྱེད་མཁན་གྱི་ངོ་བོ་ལ་དཔྱད་པ།
ཡིད་མ་བདེ་བ་ཞིག་འབྱུང་དུས་རང་སེམས་མ་སྐྱིད་པའི་འབྱུང་ཁུངས་ངོ་མ་ནི་ཕྱི་
རོལ་ཏུ་མེད་པའི་ངོས་འཛིན་བྱེད་དགོས། སྡུག་བསྔལ་གྱི་འབྱུང་ཁུངས་དེ་ནི་དྭངས་ཤིང་
གསལ་བའི་རང་གི་བློའི་ངོ་བོའི་ངོས་ནའང་མེད། དཀའ་སྡུག་གི་འབྱུང་རྩ་གཙོ་བོ་ནི།
གཟུང་འཛིན་ལ་གོམས་པའི་སེམས་ཀྱི་བག་ཆགས་དང་། ཡུལ་དང་ཡུལ་ཅན་གྱི་ཆོས་
རྣམས་གཞན་ལ་ལྟོས་མེད་ཡིན་ཞིང་ངོ་བོ་ཉིད་ཀྱིས་གྲུབ་པར་བསམ་པའི་བདེན་འཛིན་
སོགས་རེད།
རང་གི་བྱ་འགུལ་ཚང་མའི་ནང་དུ་དྲན་པ་བརྟན་པོ་ཞིག་རྒྱུན་སྐྱོང་བྱས་ཏེ། ཡུལ་
དང་ཡུལ་ཅན་ནི་རང་ངོས་ནས་གྲུབ་པའི་འཛིན་སྟངས་ཤིག་མེད་པར། གསལ་ཆ་ཆེ་
བའི་བློའི་ངང་ཚུལ་ཞིག་གི་ནང་དུ་གནས་ཅི་ཐུབ་བྱོས། རྟོག་པ་དང་། བཙན་ཤེད་ཀྱིས་
བདག་ཏུ་འཛིན་པ་སོགས་མེད་པར་དངོས་ཡོད་གནས་ལུགས་ཀྱི་ནང་དུ་ཞུགས་ཏེ། རང་
སེམས་དང་། ཉེ་འཁོར་དུ་འབྱུང་བཞིན་པའི་བྱུང་བ་ཁག་གི་སྟེང་ལ་དྲན་པ་འཇོག་དགོས།
རྨི་ལམ་རྨིས་བཞིན་པ་ཤེས་པའི་རྨི་ལམ་གསལ་པོ་ཞིག་གི་ནང་དུ་ཡོད་པ་ལྟར་འཚོ་
དགོས་ཤིང་། དངོས་ཡོད་གནས་ལུགས་ལ་བཅངས་པའི་རང་ཉིད་ཀྱི་ལྟ་ཚུལ་ལ་འགྱུར་
བ་བཏང་ནས་དེ་འབྲེལ་གྱི་རང་གི་མྱོང་བ་ལ་འཕོ་འགྱུར་ཅི་ཞིག་འགྲོ་བར་ཚོད་ལྟ་གྱིས།
འདི་ནི་རང་དབང་གི་ཕྱོགས་སུ་འཐེན་པའི་ལམ་ཁ་ཞིག་རེད།།



༢
ལེའུ་བཅུས་པ་རྣམ་གཞག
•
1
:
|:
:
ཤེས་པའི་ཡེ་གཞིའི་ངང་ཚུལ། །
འགྱུར་བའི་ཡེ་གཞི།
༄༅། །པ་ལེའི་ཡིག་ཐོག་ཏུ་བཀོད་པའི་སངས་རྒྱས་ཀྱི་གསུང་སྔ་ཤོས་ཁག་གིས་བློ་
རིག་ནི་རང་གི་ངོ་བོའི་རང་བཞིན་གྱི་ཐོག་ལ་བཞག་ན། མཐའ་མར་གང་ཟག་ཅིག་གིས་
སེམས་ཀྱི་མཚན་མ་རྟོགས་པར་གསུངས་འདུག སྐ་བས་འདིར་མཚན་མ་ཞེས་པ་ནི་
གང་ཟག་ཅིག་གིས་ཆོས་ཤིག་ངོས་འཛིན་པ་དང་། དྲན་པར་བྱེད་པའི་ཁྱད་ཆོས་ཐུན་
མིན་ཏེ། སེམས་ཀྱི་ངོ་བོའམ་ཤེས་པ་རང་ཉིད་སོགས་ལ་གོ་དགོས་ཤིང་། དེ་དག་ནི་
གསལ་ཞིང་རིག་པའི་ཁྱད་ཆོས་ཤ་སྟག་ཡིན། ཐག་གཅོད་རང་བཞིན་གྱི་ཤེས་པའི་ཁྱད་
ཆོས་འདི་དག་ངོས་འཛིན་པར་ཤེས་པ་དང་འབྲེལ་བའི་དབང་རྩ་དང་སྤྱོད་པ་ལ་ཞིབ་ལྟ་
བྱེད་པ་ཙམ་གྱིས་མི་འགྲིག ང་ཚོས་རང་བྱུང་ཁམས་ཀྱི་ཆོས་གཞན་དག་ལ་ལྟ་སྟངས་
དང་འདྲ་བའི་ལྟ་ཚུལ་ཞིག་ཤེས་པ་ལའང་བཟུང་སྟེ། དེར་བསྟུད་མར་ཞིབ་ལྟ་གསལ་པོ་
ཞིག་བྱེད་དགོས། ལོ་རྒྱུས་ཀྱི་ནང་དུ་ཚན་རིག་གི་འཚོལ་ཞིབ་ཀྱི་གཞི་རྟེན་ནི་ཕྱོགས་
ཞེན་དང་བྲལ་བའི་མིག་གི་ཞིབ་ལྟ་ཡིན། འོན་ཀྱང་། ཤེས་པ་ནི་ཕྱི་དོན་ཞིག་ལ་བསྒྱུར་
ནས་ཞིབ་ལྟ་བྱེད་མི་ཐུབ་པ་དང་། བྱེད་ཐབས་གཅིག་རང་ཡོད་པ་དེ་ནི་གང་ཟག་སྒེར་
སོ་སོའི་ཡུལ་ཅན་གྱི་མྱོང་བའི་ངོས་ནས་ཤེས་པ་ལ་ཞིབ་ལྟ་བྱེད་རྒྱུ་འདི་རེད། དེང་དུས་
ཀྱི་ལྟ་གྲུབ་སྨྲ་བ་ཞིག་གིས་བརྗོད་པ་ལྟར། ང་ཚོས་ངེས་པར་དུ་གཡོལ་དགོས་པའི་ནོར་
འཁྲུལ་ཞིག་ནི་ཤེས་པ་དེ་རང་ངོས་ནས་གལ་ཆེན་དུ་མི་འཛིན་པ་འདི་ཡིན། ང་ཚོས་ནོར་



144 ཤེས་པའི་ཡེ་གཞིའི་ངང་ཚུལ།
འཁྲུལ་འདི་ལ་གཡོལ་བར་ “ཚན་རིག་གི་ལོ་རྒྱུས་བརྗེད་ནས་ལོ་རྒྱུས་དེའི་འཕེལ་རིམ་
གསར་པ་ཞིག་ཏུ་འགྱུར་སྲིད་པའི་ལས་དོན་ཞིག་ལ་གཞོལ་དགོས་རྒྱུ་རེད།"
འཕེལ་རིམ་གསར་པ་འདི་ནི། ནང་པའི་སྲོལ་རྒྱུན་གྱི་ནང་དུ་ལོ་ངོ་ཉིས་སྟོང་ལྔ་
བརྒྱ་ལྷག་ལ་མྱོང་བའི་ཐོག་ནས་ཤེས་པའི་རང་བཞིན་འཚོལ་ཞིབ་བྱས་ཡོད་པ་དེར་
ཤུགས་ཆེན་ཞིག་བརྟེན་དགོས་སྲིད། ལེའུ་བཅུ་པའི་ནང་དུ་འགྲེལ་བརྗོད་བྱས་པ་ལྟར་
ང་ཚོས་བསམ་གཏན་དང་པོའི་ཉེར་བསྡོགས་བསྒྲུབས་ནས་འགྲུབ་སྐབས། སྒོ་ལྔའི་ཤེས་
པ་རྣམས་བག་ལ་ཉལ་བ་དང་། རྟོག་པ་དང་སྣང་བརྙན་རྣམས་ཉམས་པ། བློ་ནི་རང་བཞིན་
གྱིས་གསལ་ལ་དྭངས་ཤིང་བཀག་རྒྱ་མེད་པའི་ངང་ཚུལ་བྷཝངྒ་ Bhavanga སྟེ། འགྱུར་
བའི་ཡེ་གཞི་ཞེས་པ་ཞིག་གི་ནང་དུ་ཞི་བར་བྱེད། ཤེས་པའི་ལྟོས་བཅས་ཀྱི་གཞི་རྩའི་
ངོ་བོ་འདི་ངོས་ཟིན་པའི་ཚེ་ན་ཁྱེད་ཀྱིས་སེམས་ཀྱི་མཚན་མའམ། ཤེས་པ་ངོས་འཛིན་
བྱེད་ཀྱི་རྩ་བའི་ཁྱད་ཆོས་རྣམས་ཀྱང་རྟོགས་ཡོད། གཞི་རྩའི་ངང་ཚུལ་འདི་ལ་རྒྱུན་དུ་
སྙོབ་མི་ཐུབ་པ་དང་། དེ་ཡང་འདི་ནི་གཙོ་བོར་གཉིད་མཐུག་པོ་ཁུག་བཞིན་པའི་སྐབས་
སུ་འབྱུང་། དེའི་ཕྱིར་བྷཝངྒ་ཡི་ནུས་པ་གྲོལ་བར་སེམས་ནི་སྒོམ་སྒྲུབ་ཀྱི་འཕེལ་རྒྱས་
ལ་བརྟེན་ནས་ཡོངས་སུ་སངས་དགོས་ཤིང་། འདི་ལྟར་བྱས་ན་དེའི་ནུས་པ་རྣམས་ལྷང་
ལ་འབུད་ངེས། བྷཝངྒའམ་འགྱུར་བའི་ཡེ་གཞི་ནི་ཤེས་པ་དབང་ཤེས་ཀྱི་སྒོ་ལྔ་ལས་ཚུར་
སྡུད་པ་དང༌། རྟོག་པ་དང་སྣང་བརྙན་སོགས་ཉམས་པའི་སྐབས་སུ་ཕྱིར་མངོན་གྱི་ཡོད།
འདི་ནི་རྨི་ལམ་མེད་པའི་གཉིད་ཀྱི་སྐབས་དང་། འཆི་ལ་ཁད་ཡོད་དུས་རང་བཞིན་གྱིས་
འབྱུང་བ་ཞིག་རེད། སྔ་མོའི་ནང་པ་ཁག་ཅིག་གིས་འགྱུར་བའི་ཡེ་གཞི་ནི་ཤེས་པ་ཀུན་
གྱི་རྩ་བ་ལྟ་བུར་བརྩིས་ཏེ། ཤིང་སྡོང་གི་ཡལ་ག་དང་། ལོ་མ། ཤིང་ཏོག་སོགས་ཤིང་
སྡོང་རང་གི་རྩ་བ་ལས་སྐྱེ་བ་ལྟར་དབང་ཤེས་དང་སེམས་ཀྱི་བྱ་འགུལ་རྣམས་ནི་འདི་
ལས་སྐྱེ་བར་འདོད།།



ཤེས་པའི་ཡེ་གཞིའི་ངང་ཚུལ།
145
ཐག་གཅོད་རང་བཞིན་གྱི་ཤེས་པའི་ཁྱད་ཆོས། ་
ནང་པའི་ཐེག་ཆེན་གྱི་རྗེས་འབྲང་བ་མང་པོས་གསལ་བ་དང་། རིག་པ་ནི་ཤེས་པའི་རྩ་
བའི་ཁྱད་ཆོས་གཉིས་ཡིན་པར་བཤད། ཚིག་འདི་གཉིས་ཀྱི་གོ་དོན་ཅི་ཞིག་ཡིན་མིན་
རྟོགས་སླད་འོག་གི་སྐད་ཆ་འདི་ཡིད་ལ་འཆར་བར་གྱིས། རང་ཉིད་དབང་ཤེས་ཀྱི་ཚོར་
བ་ཐམས་ཅད་སྟོང་པར་བྱེད་པའི་ཆུ་སྣོད་ཆེན་པོ་ཞིག་གི་ཆུའི་ནང་དུ་བསྡད་དེ། རང་
གི་ལུས་པོ་དང་ཉེ་འཁོར་གཏན་ནས་ཚོར་མི་ཐུབ་པ་དང་། དབང་ཤེས་ཐམས་ཅད་སྟོང་
ཞིང་། ད་དུང་སེམས་ཀྱི་རྟོག་པ་དང་། སྣང་བརྙན། སེམས་བྱུང་གཞན་སོགས་ཀྱང་ཉམས་
ཡོད་པའི་དབང་དུ་བཏང་ན། བྱ་འགུལ་ཅི་ཡང་མེད་པའི་བློའི་ངང་ཚུལ་འདིའི་ནང་དུའང་
སྟོང་སང་བ་ཞིག་ཁྱེད་ལ་སྣང་བ་དང་། སྣང་ཚུལ་འདི་ནི་བློའི་རང་བཞིན་གསལ་བ་ཡིན་
པ་དེས་བསྐྱེད་པ་ཞིག་རེད། དེ་བཞིན་ཤེས་པས་ཟིན་པའི་འདུ་ཤེས་དེ་མ་ཐག་པ་ཞིག་
ཡོད་པ་དེའང་བློའི་རང་བཞིན་གསལ་བའི་རྣམ་འགྱུར་ཞིག་ཡིན། ཤེས་པས་སྟོང་ཆ་འདི་
དང་ཤེས་པ་རང་ཉིད་དེར་ཡོད་པ་གསལ་བར་བྱེད་པ་གཅིག་པུ་མ་ཡིན་པར། ཤེས་པས་
ད་དུང་སེམས་ཀྱི་བར་སྣང་དེ་ནི་སྟོང་པ་ཡིན་པ་དང་། བར་སྣང་དེ་འཛིན་པའི་ཤེས་པ་
ཞིག་ཡོད་པ་བཅས་ཀྱང་རིག་གི་ཡོད། རིག་པ་འདི་ནི་ཤེས་པའི་ཐག་གཅོད་རང་བཞིན་
གྱི་ཁྱད་ཆོས་གཉིས་པ་དེ་ཡིན། །
ཐུན་མིན་གྱི་ཁྱད་ཆོས་འདི་གཉིས་ནི་ཤེས་པ་གཅིག་པུར་མ་གཏོགས་མེད། གལ་
སྲིད་འདི་དག་མེད་པ་ཡིན་ན། སྣང་ཚུལ་ཏེ་ཁ་དོག་དང་། སྒྲ། དྲི། རོ། རེག་བྱ་བཅས་དང་།
ཡང་ན་རྨི་ལམ་ལྟ་བུ་སེམས་ཀྱི་སྣང་བརྙན་སོགས་མེད་ལ། ཅི་ཡང་ཤེས་ཐུབ་ཀྱི་མ་རེད།
སྒོ་ལྔའི་ཤེས་པ་རྣམས་བག་ལ་ཉལ་ཞིང་སེམས་ཀྱི་བྱ་འགུལ་ཐམས་ཅད་ཞི་བའི་སྐབས་
སུ་ད་དུང་ལྷག་ཡོད་པ་ནི་ཡིད་ཤེས་ཡིན། ཚིག་འདི་ལ་བེད་སྤྱོད་བྱེད་སྟངས་གཉིས་
ཡོད་དེ། རང་གི་བསམ་བློ་དང་། མྱོང་ཚོར། སེམས་ཀྱི་ངང་ཚུལ་དང་ནུས་རྩོལ་གཞན་
སོགས་ཀྱི་སྐོར་ལ་བསམ་པ་དང་པོ་དང་། སེམས་ཀྱི་འདུས་དོན་དང་ཤེས་པ་རང་ཉིད་
འཛིན་པའི་བྱེད་ལས་ཅན་གཉིས་པ་ཡིན། སྟབས་མ་ལེགས་པར་སྐབས་འགར་དོན་དག་
འདི་གཉིས་ཟུང་དུ་སྦྲེལ་ནས་བཀོལ་སྤྱོད་བྱེད་པས་མགོ་རྨོངས་ནི་ཡོང་ཆོག་ཆོག་རེད།།



146 ཤེས་པའི་ཡེ་གཞིའི་ངང་ཚུལ།
ཀུན་གཞིའི་རྣམ་ཤེས།
ཁྱེད་རང་ལེ འུ་གོང་མའི་ནང་དུ་འགྲེལ་བརྗོད་བྱས་པའི་ཉམས་ལེན་ལ་ཞུགས་ཚེ། སྔོན་
མ་ཤེས་ཚོར་གྱིས་ཟིན་མ་ཐུབ་པའི་དྲན་ཤེས་དང་། སྟོང་བསམ། མྱོང་ཚོར་གྱི་རིགས་
འདྲ་མིན་སོགས་བློའི་འོད་གསལ་གྱི་ནང་དུ་འདྲེན་སྲིད། བློའི་འཆར་ཅན་གྱི་སྒྲོམ་
གཞིས་ང་ཚོའི་རྒྱུན་འཇགས་ཀྱི་སེམས་བྱུང་གི་མྱོང་བ་བཅོས་སྒྲིག་དང་སྡུད་སྒྲིག་བྱེད་
པས། རྟོག་པ་དང་མྱོང་ཚོར་མང་པོ་ཞིག་ང་ཚོའི་མྱོང་ངོར་སྤྱིར་བཏང་དུ་སྣང་གི་ཡོད།
འོན་ཀྱང་། མཁའ་དབྱིངས་ཀྱི་ནང་དུ་བཏང་བའི་མྱུལ་ཞིབ་འཕྲུལ་ཆས་བཞིན་སྦྱོང་བརྡར་
འདིའི་ནང་དུ་ཤེས་པའི་འོད་སྣང་གིས་རང་ཉིད་སྒེར་གྱི་ངོ་བོའི་འདུ་ཤེས་དང་། འདས་
ཟིན་པའི་མྱོང་བ་གཉིས་ལ་ཆ་རྒྱུས་ཡེ་ནས་མེད་པའི་སེམས་ཀྱི་ནུས་རྩོལ་ཁག་མངོན་
པར་བྱེད་རྒྱུ་རེད། །
ང་ཚོས་ཆུ་ཚོད་སྟོང་ཕྲག་མང་པོར་ཆེད་དུ་ཞིབ་ལྟ་བྱས་ནས་གཏིང་ཟབ་མོའི་
སེམས་ཀྱི་བར་སྣང་དེ་མངོན་པར་བྱེད་པ་དང་ཆབས་ཅིག རྒྱུན་དུ་ལྐོག་གྱུར་ཡིན་ཞིང་
གོ་རིམ་མེད་པའི་སེམས་ཀྱི་ཆ་ངོས་དང་། གསར་དུ་འབྱུང་བཞིན་པའི་སེམས་གཤིས་
ཀྱི་བཟོ་བཀོད་དང་སྒྲིག་འཛུགས་ཀྱི་གནས་རིམ་སོགས་ལ་སྙོབས་ཐུབ་ཀྱི་རེད། སེམས་
ཀྱི་གཏིང་མཐིལ་ན་ལྐོག་ཏུ་ཡིབ་པའི་བློའི་ནུས་རྩོལ་རྣམས་ནང་ཚན་ནས་ནང་ཚན་ཕྱེས་
ཏེ། སེམས་ནི་མཐའ་མར་རང་གི་ངང་དུ་མ་གནས་ཀྱི་བར་དུ་ཕྱིར་མངོན་རྒྱུ་རེད། རང་
བྱུང་གི་ངང་ཚུལ་དེའི་ནང་དུ་ཤེས་ཚོར་གྱིས་ཟིན་པ་དང་མ་ཟིན་པའི་སེམས་བྱུང་རྣམས་
འབྱུང་གི་ཡོད། ཉམས་ལེན་འདི་ནི་སེམས་ཁམས་རིག་པའི་གནད་ལ་ཐུག་པའི་སྦྱོང་
བརྡར་ཞིག་ཡིན་ཞིང་། འདིའི་ནང་དུ་ང་ཚོས་རྟོག་པ་དང་། འདུ་ཤེས་ཀྱི་སྒྲོམ་གཞིའི་བང་
རིམ་མང་པོ་འཕྲེད་དུ་བཅད་ནས་ཤེས་ཚོར་གྱིས་མ་ཟིན་པའི་སེམས་ཀྱི་ནང་སྙིང་གི་མ་
ལག་ཁག་ལ་ཞིབ་ལྟ་བྱེད་ཀྱི་ཡོད།
སྒོམ་གྱི་བརྒྱུད་རིམ་འདིའི་མཐར་ཐུག་གི་དམིགས་འབེན་ནི་ཀུན་གཞིའི་རྣམ་
ཤེས་དངོས་སུ་མྱོང་རྒྱུ་དེ་ཡིན། འདི་ལ་ངོ་བོའི་ཆ་ནས་ཁྱད་ཆོས་གསུམ་ཡོད་དེ། བདེ་
བ་དང་། གསལ་བ། ཅི་ཡང་མི་རྟོག་པ་བཅས་ཡིན། བདེ་བ་ནི་དབང་ཤེས་ཀྱི་སློང་རྐྱེན་
གང་རུང་གི་ཡ་ལན་དུ་མི་འབྱུང་། དེ་ཡང་གཉིད་མཐུག་པོ་ཞིག་ཁུག་བཞིན་པ་ལྟར་སྒོ་



ཤེས་པའི་ཡེ་གཞིའི་ངང་ཚུལ། 147
ལྔའི་ཤེས་པ་ནང་དུ་བསྡུས་ཡོད། ད་དུང་བདེ་བ་འདི་ནི་ཡིད་ལ་འཐད་པའི་བསམ་བློ་
དང་། སྣང་བརྙན་སོགས་ལ་བརྟེན་ནས་ཀྱང་འབྱུང་གི་མེད། རྒྱུ་མཚན་ནི་སེམས་ཀྱི་བྱ་
འགུལ་འདིའི་རིགས་བག་ལ་ཉལ་ཡོད། དེ་ལས་ལྡོག་སྟེ། བདེ་བ་འདི་ནི་ཚོར་ཤེས་ཀྱིས་
ཟིན་མིན་གཉིས་ཀའི་སེམས་ཀྱི་ཤུགས་རྐྱེན་ངན་པ་ཁག་ལས་བརྒལ་ཏེ་སེམས་རང་གི་
ངང་ལ་གནས་དུས་མངོན་པའི་བློའི་ལྷན་སྐྱེས་ཀྱི་ཡོན་ཏན་ཞིག་ཏུ་སྣང་། ཀུན་གཞིའི་
རྣམ་ཤེས་འདིའི་གསལ་ཆ་ནི་ཤེས་པའི་ཐུན་མིན་གྱི་ཁྱད་ཆོས་གཉིས་ཀྱི་ནང་གི་གཅིག་
རེད། འདིས་སྣང་འཛིན་ཡིད་ལ་གསལ་བར་བྱེད། སྐབས་འདིར་ཅི་ཡང་མི་རྟོག་པ་ཞེས་
པ་ནི་ཞི་འཇགས་ཕྲ་མོའི་ངོ་བོ་ཞིག་ཏུ་མྱོང་དགོས། འོན་ཀྱང་། རྟོག་པ་ཡོངས་སུ་སྟོང་
པའི་དོན་ནི་མིན་ཞིང་། ཤིན་ཏུ་ཕྲ་བའི་རྟོག་པས་ཤེས་པའི་ཆ་ངོས་འདི་བཟོ་སྒྲིག་བྱས་པ་
ཞིག་རེད། ཁྱེད་ཀྱིས་ཡིད་ལ་བྱེད་པའི་བཏང་སྙོམས་འདི་ལྟ་བུ་བསྒྲུབས་ནས་གྲུབ་པའི་
དུས་སུ་ཏིང་ངེ་འཛིན་ཡང་འགྲུབ་ཡོད། ཁྱེད་ནི་ཏིང་ངེ་འཛིན་ལ་ཞུགས་ནས་ཉུང་མཐའ་
ཡང་ཆུ་ཚོད་བཞི་ལ་རྩོལ་མེད་དུ་གནས་ཐུབ་པ་དང་། སྒོ་ལྔའི་ཤེས་པ་ནི་ཡོངས་སུ་ནང་
དུ་བསྡུས་ནས་བློ་ཧ་ཅང་བརྟན་པ་དང་སྐྱེན་པ་ཞིག་ཡིན། །
དུས་རབས་བཅུ་དགུ་པའི་བོད་ཀྱི་སྒོམ་ཆེན་པ་བདུད་འཇོམས་ཀློང་པས་ཉམས་
ལེན་འདི་ལ་འགྲེལ་བཤད་གཤམ་གསལ་ལྟར་གནང་འདུག ཀུན་གཞིའི་རྣམ་པར་
ཤེས་པ་ནི་སྟོང་གསལ་ཡིད་ལ་མྱོང་བ་ཅན་ཁ་ནང་དུ་བལྟས་ཏེ་ཕྱིའི་སྣང་བ་ཐམས་ཅད་
གོ་འགག་ནས་མི་སྣང་བ་རྣམ་པར་རྟོག་པ་ཐམས་ཅད་གོ་འགག་ནས་ཅི་ཡང་མི་སེམས་
པ་ཡིད་ཆེས་ཀྱི་ཁུང་དུ་གྱུར་ཏེ་འབྲལ་མི་ཕོད་པ་གསལ་སང་ངེ་བ་ཞིག་རྒྱུད་ལ་མྱོང་
བ་ནི་ཀུན་གཞིའི་རྣམ་ཤེས་ཡིན།" བོད་ཀྱི་སྒོམ་ཆེན་པ་ཚོའི་ལྟ་ཚུལ་ལ། འགྲོ་བ་མིའི་
སེམས་གཤིས་འཕེལ་འགྱུར་དང་། སྐྱེ་བ་སྔོན་མའི་སྐོར་གྱི་གོ་རྟོགས་ནི་ཀུན་གཞིའི་
རྣམ་ཤེས་ཀྱི་མྱོང་བ་ལ་བརྟེན་ནས་འབྱུང་ཐུབ། དེང་རབས་ཀྱི་སྐྱེ་དངོས་རིག་པ་ལས་
དཔེ་མཚོན་ཞིག་དྲངས་ན། ཀུན་གཞིའི་རྣམ་ཤེས་ནི་མ་རྐང་ཕྲ་ཕུང་ stem cell ལྟ་བུ་
ཞིག་ཏུ་འགྲེལ་བརྗོད་བྱེད་ཆོག མ་རྐང་ཕྲ་ཕུང་གིས་ཀླད་པ་དང་མཆིན་པ་ལྟ་བུའི་སྐྱེ་
དངོས་ཀྱི་ཁོར་ཡུག་བྱེ་བྲག་པ་ཞིག་དང་བསྟུན་ནས་རང་གི་ངོ་བོ་ལ་དབྱེ་བ་འབྱེད་པ་
ལྟར། ཀུན་གཞིའི་རྣམ་ཤེས་དེའང་སེམས་ཅན་གྱི་རིགས་བྱེ་བྲག་པ་དང་འབྲེལ་བའི་ཐོག་



148 ཤེས་པའི་ཡེ་གཞིའི་ངང་ཚུལ།
ནས་མི་འདྲ་བ་འབྱུང་གི་ཡོད། ཀུན་གཞིའི་རྣམ་ཤེས་ནི་འགྲོ་བ་མིའི་སྦྲུ་མའི་ཤེས་པའི་
ངང་ཚུལ་སྔ་ཤོས་དེ་ཡིན་ལ། རིམ་གྱིས་སེམས་ཁམས་དང་རིག་གཞུང་གི་ཤུགས་རྐྱེན་
སྣ་ཚོགས་ཀྱི་བཅོས་སྒྲིག་གི་འོག་ནས་འདིའི་སྟེང་དུ་མིའི་སེམས་གཤིས་ཀྱི་ཁྱད་ཆོས་
འདྲ་མིན་འགྲུབ་ཀྱི་ཡོད། ཀུན་གཞིའི་རྣམ་ཤེས་འདི་ནི་ངོ་བོའི་ཆ་ནས་འགྲོ་བ་མིའི་རང་
བཞིན་ཡིན་དགོས་པའི་ངེས་པ་མེད་ལ། སེམས་ཅན་ཐམས་ཅད་ཀྱི་ཤེས་པའི་ཡེ་གཞིའི་
ངང་ཚུལ་ཞིག་རེད། འགྲོ་བ་མིའི་སེམས་ཀྱང་ཤེས་པའི་ཆ་ངོས་འདི་ནས་བྱུང་བ་ཞིག་
ཡིན། ཀུན་གཞིའི་རྣམ་ཤེས་ནི་འགྲོ་བ་མི་དང་། སེམས་དང་དངོས་གཟུགས་གཉིས་ཀྱི་
འདུ་ཤེས་སོགས་ཀྱི་སྔོན་དུ་བྱུང་ཞིང་། དེ་དག་ལས་ཀྱང་གཞི་རྩའི་རང་བཞིན་ཞིག་རེད།
སེམས་དང་དངོས་གཟུགས་ཀྱི་མྱོང་བ་ཐམས་ཅད་གསལ་ཆ་ཆེ་བའི་བར་སྣང་དེ་ལས་
བྱུང་བ་དང་། བར་སྣང་འདི་ནི་ཡུལ་དང་ཡུལ་ཅན་གྱི་འདུ་ཤེས་ཐོག་ནས་ཁྱད་པར་འབྱེད་
མི་ཐུབ། དེའི་ཕྱིར་ཀུན་གཞིའི་རྣམ་ཤེས་ཀྱི་དོན་སྤྱི་འདིས་གོང་དུ་འགྲེལ་བཤད་བྱས་
ཟིན་པའི་ཌ་ཀར་ཌི་ཡི་རྫས་གཉིས་སྨྲ་བའི་རིང་ལུགས་དང་། འཇིག་རྟེན་ནི་མཐའ་གཅིག་
ཏུ་དངོས་ཁམས་ཀྱི་རང་བཞིན་ཡིན་པའི་བདེན་འཛིན་གཉིས་ཁས་མི་ལེན། མི་ཞིག་ལ་
ཡོད་པའི་ལྟ་བའི་ཆོད་སེམས་དང་། གཞུང་ལུགས་ཀྱི་བདེན་འཛིན་གཉིས་ལ་མ་ལྟོས་
པར་མྱོང་བའི་ཐོག་ནས་འདི་ལ་ཞིབ་འཇུག་ཚོད་ལྟ་བྱེད་ཆོག་པ་ཞིག་རེད།
སྒོམ་ཆེན་པ་ཞིག་གིས་གོང་དུ་འགྲེལ་བཤད་བྱས་ཟིན་པའི་ཉམས་ལེན་བརྒྱུད་
ནས་ཤེས་པའི་ཆ་ངོས་འདི་ལ་ཆེད་དུ་རྩད་ཞིབ་བྱེད་རུང་བ་དང་། ཤེས་པ་འདིའི་ནང་དུ་
རྟོག་པ་རྣམས་རེ་ཞིག་ལ་ཉམས་ཤིང་། རང་གཞན་གཉིས་ཀྱི་ལུས་ཕུང་དང་ཁོར་ཡུག་
སོགས་ཀྱི་སྣང་བ་ཐམས་ཅད་མེད་པར་འགྱུར་འགྲོ། འཆི་བཞིན་པ་དང་། གཉིད་མཐུག་
པོ་ཁུག་བཞིན་པའི་སྐབས་ཇི་བཞིན་མཚམས་འདིར་སེམས་ནང་དུ་བསྡུས་ནས་སྒོ་ལྔའི་
ཤེས་པ་རྣམས་བག་ལ་ཉལ་ཡོད། ལྷག་ཡོད་པ་ནི་གང་ཟག་ཅིག་གི་སེམས་རྒྱུད་ཀྱིས་
འཛིན་པའི་སྣང་བ་ཐམས་ཅད་འབྱུང་སའི་གཞི་རྟེན་དུ་གྱུར་པའི་དྭངས་ཤིང་འོད་གསལ་
བའི་ཤེས་པའི་ངང་ཚུལ་ཞིག་ཡིན། དབང་ཤེས་དང་ཡིད་ཤེས་ལ་འཇུག་པའི་ཆོས་
ཐམས་ཅད་གསལ་ཞིང་། སྟོང་གསལ་གྱི་ཀུན་གཞིའི་རྣམ་ཤེས་ལ་སྣང་གི་ཡོད།
རང་རྐྱ་འཕེར་བའི་རྟག་བརྟན་གྱི་རྣམ་ཤེས་ཤིག་མེད་པར་བསྒྲུབ་པ་ནི། སྤྱིར་ནང་



ཤེས་པའི་ཡེ་གཞིའི་ངང་ཚུལ། _149
པའི་ཐུན་མིན་གྱི་ཁྱད་ཆོས་ཤིག་ཡིན་ཡང་། ཀུན་གཞིའི་རྣམ་ཤེས་ཀྱི་འགྲེལ་བཤད་འདི་
ལ་བལྟས་ཚེ། རྟག་བརྟན་གྱི་རྣམ་ཤེས་དེ་བསྐྱར་དུ་ཁས་བླངས་པ་དང་གཅིག་མཚུངས་
སུ་སྣང་སྲིད། དེ་འདྲ་ཡིན་མིན་ནི་རྣམ་ཤེས་དེར་མཚན་ཉིད་འཇོག་སྟངས་ལ་རག་ལས་
ཤིང་། སྔ་མོའི་ནང་པའི་གཞུང་དུ་བཀག་པའི་རྣམ་ཤེས་སམ་བདག་ནི་རྟག་ཅིང་ལྟོས་
མེད་ཡིན་པ་དེ་རེད། བོད་ཀྱི་ནང་པའི་གྲུབ་མཐའ་རྫོགས་ཆེན་གྱི་ནང་དུ་འགྲེལ་བརྗོད་
བྱས་པ་ལྟར་ན། ཀུན་གཞིའི་རྣམ་ཤེས་འདི་ནི་སྐྱེ་འགག་གི་ཤེས་པ་སྐད་ཅིག་མ་མང་
པོས་གྲུབ་ཡོད་པས་རང་རྐྱ་བ་དང་རྟག་པ་ཞིག་མིན། ད་དུང་ཀུན་གཞིའི་རྣམ་ཤེས་ལ་
རང་གི་ཤེས་རྒྱུན་སྐད་ཅིག་སྔ་མ་ཐེ་བའི་ཤུགས་རྐྱེན་འདྲ་མིན་ཞིག་གིས་རྐྱེན་བྱེད་པས་
ལྟོས་མེད་ཀྱང་མིན། དེ་བཞིན་ཤེས་པའི་ཆ་ངོས་འདི་ནི་འགྲོ་བ་མིའི་རང་བཞིན་ཅན་
ཞིག་མིན་ཏེ། ཆ་ངོས་འདི་ནི་སྒྱུ་མའི་སྐབས་སུ་མིའི་སེམས་གཤིས་འབྱུང་ས་དང་། འཆི་
བའི་སྐབས་སུ་སེམས་དེ་སླར་ཡང་ནང་དུ་ཐིམ་སའི་ཤེས་རྒྱུན་ཕྲ་མོ་ཞིག་རེད། ཁྱེད་རང་
རྨི་ལམ་མེད་པའི་གཉིད་ཀྱི་ནང་དུ་ལྷུང་ཐེངས་རེར་རང་སེམས་དེ་ཀུན་གཞིའི་རྣམ་ཤེས་
ཀྱི་ནང་དུ་ཐིམ་གྱི་ཡོད། རྨི་ལམ་བསྟུད་མར་འབྱུང་དུས་སེམས་དེ་ནི་ཡང་ཡང་སྐྱེ་བ་
དང༌། དེ་དག་རེ་རེ་སླར་ཡང་གཞི་རྩའི་ཤེས་པ་འདིའི་ནང་དུ་ཐིམ་འགྲོ། མཐར་ཁྱེད་རང་
གཉིད་ལས་སངས་པ་དང་རང་གི་འཆར་ཅན་གྱི་སེམས་ཀྱང་ཀུན་གཞིའི་རྣམ་ཤེས་ལས་
སྐྱེ་ཡོང་གི་ཡོད།
ཁྱེད་ཀྱིས་བདེ་བ་ལྡན་ཞིང་རྟོག་པ་མེད་པའི་གསལ་བའི་ངང་ཚུལ་འདི་ཐོག་མར་
མྱོང་དུས། དེ་ནི་ཤེས་པའི་མཐར་ཐུག་གི་ངོ་བོའམ་མྱང་འདས་ཡིན་པར་བསམ་སྲིད།
འོན་ཀྱང་། བོད་པའི་སྒོམ་ཆེན་པ་ཚོས་དུས་རབས་མང་པོར་དེ་ནི་ཤེས་པའི་ལྟོས་འཇོག་
གི་གཞི་རྩའི་ངང་ཚུལ་ཞིག་ཡིན་པ་ལས། དེ་མྱོང་ཐུབ་པ་ཙམ་གྱིས་སེམས་ལ་གཏན་གྱི་
ཐར་བ་འཐོབ་མི་ཐུབ་པར་ནན་ཏན་དུ་གསུངས་ཡོད། དཔེར་ན། པཎ་ཆེན་བློ་བཟང་ཆོས་
ཀྱི་རྒྱལ་མཚན་གྱིས་ཤེས་པའི་ཆ་ངོས་འདིའི་མྱོང་བ་ལ་བརྟེན་ནས་བློའི་སྣང་བའི་རང་
བཞིན་ངོས་འཛིན་ཐུབ་པར་གསུངས་པ་དང་། བདུད་འཇོམས་ཀློང་པས་མྱོང་བ་འདིས་
བློའི་ལྟོས་བཅས་ཀྱི་ངོ་བོའི་ཐད་ལ་རྟོགས་པ་བསྐྱེད་ཀྱང་། དེ་ནི་འོད་གསལ་གྱི་ཤེས་པ་
དང་། ཡང་ན་ཁྱད་དུ་འཕགས་པའི་གོ་འཕང་ཞིག་ལ་འཁྲུལ་མི་རུང་བར་གསུངས། དོན་



150 ཤེས་པའི་ཡེ་གཞིའི་ངང་ཚུལ།
ངོ་མར་ཁྱེད་རང་མཚམས་འདིར་ལྷག་ནས་སྒོམ་སྒྲུབ་ཉམས་ལེན་ལ་ཡར་རྒྱས་མ་བྱུང་
ཚེ། འདིས་ཁྱེད་རང་ཐར་བའི་གོ་འཕང་ལ་གོམ་གང་གིས་ཐག་ཉེ་རུ་གཏོང་མི་ཐུབ།
དེང་རབས་ཀྱི་ཚན་རིག་པ་ཚོས་གསར་རྙེད་འདི་ད་དུང་བསྐྱར་ཟློས་བྱས་མེད་
པ་ནི་རྟོགས་ཐུབ་པ་ཞིག་རེད། བློའི་བརྟག་དཔྱད་ཀྱི་བྱེད་ཐབས་ནི་སྤྱོད་པ་དང་། ཀླད་
པའི་དངོས་གཙོའི་ཞིབ་འཇུག་གི་ཚད་བཀག་ལས་ཐར་མེད་པ་དེ་སྲིད་བར་དུ་ང་ཚོར་
ཡོད་པའི་ཤེས་པའི་གོ་རྟོགས་ནི་དངོས་གཙོའི་རང་བཞིན་ཞིག་ཡིན་ངེས་ཤིང་། ཁ་
ནང་དུ་གཏད་པའི་བསམ་གཏན་བསྒྲུབ་པ་ཁོ་ནར་བརྟེན་ནས་མངོན་གསལ་དུ་གྱུར་པའི་
ཤེས་པའི་ཆ་ངོས་ཕྲ་མོ་རྣམས་ལ་རྩད་ཞིབ་མི་བྱེད་པ་དང་། མ་རྟོགས་པར་ལྷག་རྒྱུ་
རེད། དངོས་གཙོའི་ཚན་རིག་པ་ཚོར་མཚོན་ན། ཀུན་གཞིའི་ཤེས་པའི་གྲུབ་ལུགས་ནི་
གཟུགས་འདས་རིག་པའི་ཁྱབ་ཁོངས་སུ་གཏོགས་ཀྱང་། བྱང་ཆ་ཆེ་བའི་སྒོམ་ཆེན་པ་
ཚོར་མཚོན་ན། འདི་ནི་མངོན་སུམ་གྱི་བདེན་དོན་ཞིག་ཡིན་ལ། གསལ་ཆ་ཆེ་ལ་བརྟན་
པོ་ཡིན་ཞིང་ཧ་ཅང་ཕྲ་བའི་ཡིད་བྱེད་ནི། ནུས་ཤུགས་ཆེ་བའི་རྒྱང་ཤེལ་ཞིག་དང་འདྲ་བར་
སེམས་ཀྱི་བར་སྣང་གི་ནང་དུ་གཏོད་པ་ཁོ་ནར་བརྟེན་ནས་བདེན་དོན་དེ་རྟོགས་ཐུབ།།
ཀུན་གཞི།
སེམས་རང་གི་ངང་དུ་གནས་སྐབས་གང་ཟག་ཅིག་གིས་འཛིན་པའི་སེམས་ཀྱི་བར་སྣང་
སྟོང་པ་དེར་ཀུན་གཞི་ཟེར་བ་དང་། འདི་ལ་འགྲེལ་བརྗོད་བྱེད་རྒྱུ་ནི་ཁག་པོ་ཞིག་རེད།
དེ་ཡང་མཚམས་འདིར་ངར་འཛིན་གྱི་བློ་ནི་རེ་ཞིག་ལ་འགག་པའི་རྒྱུ་མཚན་གྱིས་ཡུལ་
དང་ཡུལ་ཅན་གྱི་འགལ་ཟླའམ་གཟུང་འཛིན་གྱི་མྱོང་བ་ཁྱད་པར་བ་ཞིག་མེད། དེའི་ཚེ་
ཁྱེད་ལ་ཀུན་གཞི་འཛིན་པའི་ཡུལ་ཅན་གྱི་ཤེས་པ་ཞིག་ཡོད་པ་དེ་ནི་རང་ཉིད་རང་གི་
ཡུལ་དུ་གྱུར་ཡོད། དེ་ནི་སེམས་ཀྱི་འདུས་དོན་ཐམས་ཅད་རེ་ཞིག་ལ་འཐིམ་སའི་སྟོང་ཆ་ལྟ་
བུ་ཞིག་ཡིན། སྐབས་འདིར་རང་གི་བློ་ནི། གཡོ་འགུལ་ཆེ་བའི་སེམས་བྱུང་གི་ཁ་བའི་འདབ་མ་
རྣམས་ཞི་ཞིང་ཕྱི་ནང་མཐོང་བའི་ཁ་བའི་ལྷང་ལི་ལྟ་བུ་ཞིག་རེད།
ཐེག་ཆེན་གྱི་སྲོལ་རྒྱུན་ནང་དུ་སྲོག་ཅེས་པའི་གསར་གཏོད་རང་བཞིན་གྱི་ནུས་
ཤུགས་ཤིག་ཀུན་གཞི་འདི་ལ་ཁྱབ་ཅིང་། ཀླད་པ་ལས་ནུས་ཤུགས་ཀྱི་བཞུར་རྒྱུན་འདི་
-
--



ཤེས་པའི་ཡེ་གཞིའི་ངང་ཚུལ།
151
དྲན་ཤེས་དང་། སེམས་ཁམས། སྤྱོད་པའི་བག་ཆགས། ཐ་ན་ཚེ་འདི་ནས་ཕྱི་མར་འགྲོ་
བའི་ལུས་པོའི་རྟགས་མཚན་སོགས་ཀྱི་མཛོད་ཁང་དངོས་གནས་དེ་ཡིན་པར་འདོད།
དབང་ཤེས་དང་ཡིད་ཤེས་ཀྱི་སྣང་བ་ཚང་མ་ཀུན་གཞིའི་བར་སྣང་ནས་འབྱུང་ཞིང་། འདི་
ལ་རྨི་ལམ་གྱི་ཞིང་ཁམས་ལྟ་བུའི་དངོས་ཡོད་གནས་ལུགས་གཞན་ཡང་བསྐྱེད་པའི་
ནུས་སྟོབས་ལྡན། སྤྱིར་རྨི་ལམ་མེད་པའི་གཉིད་མཐུག་པོའི་ནང་ཀུན་གཞི་མངོན་དུ་
འགྱུར་སྐབས་ཞིབ་ལྟ་བྱེད་མི་ཐུབ། ཀུན་གཞིའི་གནས་ལུགས་ལ་གཉིད་སད་སྐབས་
ཀྱི་མྱོང་བ་ཁོ་ན་གཞིར་བཞག་ནས་རིགས་པས་རྗེས་སུ་དཔོག་རྒྱུ་ཞིག་རེད། ཡིན་
ཡང་། ལུས་སེམས་གཉིས་ཀྱི་ཞི་ལྷོད་དར་བསྐྱེད་གཏོང་བ་དང་ཆབས་ཅིག ཡིད་བྱེད་ཀྱི་
གསལ་ཆ་དང་བརྟན་ལྷིང་ལ་ཆུ་ཚོད་སྟོང་ཕྲག་མང་པོར་སྦྱངས་ནས་གོམས་འདྲིས་ཐོབ་
ན། ནང་མའི་བར་སྣང་འདི་གསལ་པོར་ཟིན་ནས་དབང་ཤེས་དང་ཡིད་ཤེས་ཀྱི་སྣང་བ་
ཁག་ལུས་ཁམས་དང་སེམས་ཁམས་ཀྱི་ཤུགས་རྐྱེན་འདྲ་མིན་རྒྱ་ཆེན་ཞིག་གི་འོག་ནས་
ཇི་ལྟར་ཐོན་པར་མངོན་སུམ་དུ་ཞིབ་ལྟ་བྱེད་ཐུབ་པར་བཤད། སྒོམ་ལ་གོམས་འདྲིས་
མེད་པའི་གང་ཟག་ཅིག་ལ་མཚོན་ན། འཆི་ཁར་རང་ཉིད་ཀྱི་སེམས་དེ་ཀུན་གཞིའི་ནང་
དུ་ཐིམ་དུས་ཅི་ཡང་མི་དྲན་པ་དང་མི་ཤེས་པའི་བློའི་ངང་ཚུལ་ཞིག་འཁྱུག་ཙམ་ལ་མྱོང་
གི་ཡོད། འོན་ཀྱང་། ཏིང་ངེ་འཛིན་ལ་བརྟེན་ནས་ཀུན་གཞིར་གོམས་འདྲིས་བསྐྱེད་མྱོང་
བའི་གང་ཟག་ཅིག་གིས་འཆི་བའི་འཇུག་སྒོ་ལ་ཤེས་ཚོར་གྱིས་ཟིན་པའི་སྒོ་ནས་བརྒལ་
བ་དང་། གང་ཟག་འདི་འདྲས་ཀུན་གཞི་ཇི་བཞིན་དུ་རྟོགས་ནས་དྲན་པ་གསལ་བའི་ངང་
འཆི་ཐུབ། བདུད་འཇོམས་ཀློང་པས་ཀུན་གཞིའི་སྐོར་ལ་འདི་ལྟར་གསུངས་འདུག “དེ་ནི་
ཅི་ཡང་མི་སེམས་པ་བེམ་སྟོང་ནམ་མཁའ་ལྟ་བུ་སྟོང་ཧད་དེ་བ་སྣང་བ་གོ་འགག་པ་ཐོམ་
ཡོ་རེ་བ་ཞིག་ཡིན་ཏེ། གཉིད་མཐུག་པོ་རྨི་ལམ་མེད་པའི་གནས་སྐབས་དང་། བརྒྱལ་བ་
དང་འཆི་སྲིད་ཀྱི་དུས་རྣམས་སུ་དེའི་ཐོག་ཏུ་ཕེབས་ཏེ་ཤེས་པར་བྱའོ།”
གཅིག་ཏུ་བསྒྲིམ་ཞིང་རྒྱུན་བསྲིང་བའི་ཡིད་བྱེད་ཀྱིས་ཀུན་གཞི་ལ་བརྟག་དཔྱད་
ནན་མོ་ཞིག་བྱས་ན། སེམས་ཀྱི་འདུས་དོན་དང་། ཞིབ་ལྟ་བྱེད་པོ་གཉིས་དང་འབྲེལ་བའི་
བར་སྣང་དུས་ཀྱི་ལྟོས་གྲུབ་ལྟ་བུ་ཞིག་གསར་རྙེད་བྱེད་ཐུབ། ཁྱེད་ཀྱིས་རྟོག་པའི་བར་
གྱི་བར་སྣང་ལ་དཔྱད་པ་བཏང་ནས་འགོ་རྩོམ་པ་དང་། དུས་ཀྱི་རྒྱུ་འགྲོས་ཀྱིས་བར་སྣང་



152 ཤེས་པའི་ཡེ་གཞིའི་ངང་ཚུལ།
དེའི་རྣམ་པ་མཚོན་ཡོད། སེམས་བྱུང་སྔ་ཕྱིའི་བར་གྱི་དུས་དེ་ནི་སེམས་བྱུང་དེ་དག་གི་
བར་གྱི་བར་སྣང་ལས་ལོགས་སུ་འབྱེད་ཐུབ་པ་ཞིག་མིན། དེ་ནས་ཁྱེད་ཀྱིས་རང་གི་
མྱོང་བ་གཞིར་བཞག་ནས་ཡུལ་ཅན་གྱི་བར་སྣང་དུས་འདི་ནི་བརྟན་པོ་ཞིག་ཡིན་ནམ།
ཡང་ན་སེམས་ཀྱི་འདུས་དོན་གྱི་བཞུར་རྒྱུན་དང་བསྟུན་ནས་འགྱུར་ལྡོག་འགྲོ་མིན་ཤེས་
སུ་ཆུགས། དུས་རྒྱུན་འདི་ནི་རྟོག་པ་སྐྱེ་སྐབས་རིང་དུ་འགྲོ་བ་དང་། འཁུམ་པ། ཡང་ན་
འགྱུར་ལྡོག་མེད་པར་གཅིག་ཏུ་གནས་སམ། དཔེར་ན། རང་སེམས་ཀྱི་བར་སྣང་དེ་རྟོག་
པའི་ནང་དུ་འཐིམ་པ་ལྟ་བུ་དང་། དུས་ནི་ཅུང་དལ་བུར་འདའ་བར་སྣང་ངམ། གལ་ཏེ་རྟོག་
པ་དེ་དག་ལ་མྱོང་ཚོར་གྱི་རང་བཞིན་ཤུགས་ཆེན་པོ་ཞིག་ཡོད་ན། དེ་ཚོས་སེམས་ཀྱི་
བར་སྣང་དུས་ལ་མྱོང་ཚོར་མེད་པའི་རྟོག་པ་དེ་ཚོར་ལྟོས་ན་ཤུགས་རྐྱེན་ཆེན་པོ་ཞིག་
ཐེབས་སམ། དགེ་བའི་བསམ་བློ་དང་མྱོང་ཚོར་གྱིས་བར་སྣང་དུས་འདི་ལ་ཤུགས་རྐྱེན་
ཐེབས་སྟངས་དེ་མི་དགེ་བའི་བསམ་བློ་དང་མྱོང་ཚོར་གྱིས་ཤུགས་རྐྱེན་ཐེབས་སྟངས་
དང་གཅིག་མཚུངས་ཡིན་ནམ། གལ་ཏེ་དེ་འདྲ་ཡིན་ཚེ་ཇི་ལྟར་གཅིག་མཚུངས་རེད་དམ།
ཁྱེད་ཀྱིས་རང་སེམས་ཀྱི་བར་སྣང་ལ་དམིགས་པ་འཇོག་སྐབས། རྟོག་པ་དང་
སྣང་བརྙན་ནི་སྟོང་སང་ vacuum གི་ནང་ནས་ཕྱིར་ཐོན་པའི་ཐལ་རྡུལ་བཞིན་འཆར་
ཞིང་། དགེ་མི་དགེ་དང་ལུང་མ་བསྟན་པའི་མྱོང་ཚོར་གྱི་ཁྱབ་ཁོངས་ནི་སྐད་ཅིག་ནས་
སྐད་ཅིག་ལ་འཕེལ་འགྲིབ་བྱེད་བཞིན་བར་སྣང་འདིར་ཁྱབ་འགྲོ། འདོད་པའི་རླབས་རྒྱུན་
ཡང་མཚམས་རེར་རྟོག་པ་དང་མྱོང་ཚོར་དང་བསྡེབས་ནས་བར་སྣང་འདིར་འཕྱོ་ཡོང་།
ཉམས་ལེན་གྱི་ནང་སྙིང་ནི་རང་གི་ཤེས་པ་དེ་མ་ཉམས་པར་བྱས་ནས་བྱུང་བ་དེ་དག་གི་
འཕེལ་འགྲིབ་དང་། བར་སྣང་དུས་ཀྱི་རྒྱུན་དེ་ཉིད་བཅས་ལ་ཞིབ་ལྟ་བྱེད་རྒྱུ་འདི་ཡིན།
ྋགོང་ས་ཏཱ་ལའི་བླ་མ་མཆོག་གིས་བར་སྣང་དུས་ཀྱི་ལྟོས་གྲུབ་ལ་འགྲེལ་
བཤད་གནང་ཡོད་པ་གཤམ་དུ་གསལ་བ་འདི་རེད། །
གལ་སྲིད་ཁྱེད་ཀྱིས་སྒོམ་སྒྲུབ་ཀྱི་ཉམས་ལེན་འདྲ་མིན་བརྒྱུད་ནས་རང་སེམས་
ལ་སྟོབས་ཤུགས་བསྐྱེད་ན། སྒོམ་སྒྲུབ་ཀྱི་རྟོགས་པ་ལས་དངོས་ཡོད་གནས་ལུགས་
ཀྱི་ཞིང་ཁམས་ངེས་ཅན་ཞིག་འབྱུང་ཆོག དཔེར་ན། ནང་པའི་བསྟན་བཅོས་ཁག་ཅིག་
གི་ནང་དུ་ཚད་གཞི་མཐོ་པོར་སླེབས་པའི་སྒོམ་ཆེན་པ་ཚོས་བསྐལ་པ་མང་པོ་དུས་སྐད་



ཤེས་པའི་ཡེ་གཞིའི་ངང་ཚུལ།
153
ཅིག་གི་ནང་དུ་འཁུམ་པར་བྱས་ནས་མྱོང་ཐུབ་པ་མ་ཟད། ཁོང་ཚོས་དུས་སྐད་ཅིག་ཁོ་ན་
ཞིག་འཐེན་ནས་བསྐལ་པ་ཞིག་ཏུའང་བསྒྱུར་ཐུབ། གང་ཟག་གསུམ་པའི་ལྟ་ཚུལ་གྱི་ངོས་
ནས་བཤད་ན། སྒོམ་ཆེན་པ་ཚོར་བསྐལ་པ་ལྟ་བུར་སྣང་བའི་དུས་དེ་ནི་སྐད་ཅིག་ཁོ་ན་
ཞིག་རེད། སྣང་ཚུལ་འདི་ནི་ཡུལ་ཅན་གྱི་རང་བཞིན་ཞིག་སྟེ། སྒོམ་སྒྲུབ་བྱེད་པོ་ཁོ་ནས་
མ་གཏོགས་མྱོང་མི་ཐུབ་པ་ཞིག་ཡིན།
ཤེས་པའི་ཉར་ཚགས།
ཀུན་གཞིའི་རྣམ་ཤེས་དང་། ཀུན་གཞི་གཉིས་གཅིག་གྱུར་གྱི་ཆ་ངོས་འདི་ནི་དངོས་
ཁམས་ཀྱི་བར་སྣང་ཞིག་མིན་ལ། འགྲོ་བ་མིའི་སེམས་གཤིས་ཀྱང་མིན། དེ་ལྟ་ནའང་
ཡུལ་དང་ཡུལ་ཅན་གྱི་སྣང་བ་དག་གི་ང་ཚོའི་མྱོང་བ་ཐམས་ཅད་འདི་ལས་འབྱུང་ཞིང་།
འདིས་སེམས་དང་དངོས་གཟུགས་གཉིས་སྣང་གི་ང་ཚོའི་འཇིག་རྟེན་ལ་ལྟོས་ན་ཅུང་
གཞི་རྩའི་རང་བཞིན་ཡིན་པའི་གནས་རིམ་ཞིག་གི་གྲུབ་ལུགས་ཀྱི་ཆ་ངོས་ཕྲ་མོར་
འཇུག་པའི་ལམ་ཞིག་ང་ཚོར་མཁོ་སྤྲོད་བྱེད། དངོས་གཟུགས་མིན་པའི་དངོས་ཡོད་
གནས་ལུགས་ཀྱི་ཆ་ངོས་འདི་ལ་རྩད་ཞིབ་བྱས་མྱོང་བའི་སྒོམ་ཆེན་པ་ཚོས་མྱོང་བའི་
སྐད་ཅིག་ཚང་མའི་ནང་དུ་མངོན་པའི་ཤེས་པའི་ཉར་ཚགས་ཀྱི་ཆོས་ཉིད་ཅིག་གསར་
རྙེད་བྱས་ཡོད། ལུས་ཕུང་གི་གྲུབ་ཆ་སྟེ། ཀླད་པ་དང་གཞན་གང་ཡིན་རུང་སེམས་བྱུང་
དང༌། སེམས་ཀྱི་ནུས་རྩོལ་གྱི་ངོ་བོར་འགྱུར་མི་སྲིད། ཡུལ་ཅན་གྱི་མྱོང་བ་དེ་དག་ནི་
ལུས་ཕུང་ལས་འབྱུང་གི་མེད་ལ། དེ་བཞིན་རྒྱུ་རྐྱེན་གང་ཡང་མེད་པ་ལས་ཀྱང་འབྱུང་གི་
མེད། དེ་ལས་ལྡོག་སྟེ། ཡུལ་རང་བཞིན་གྱི་བློའི་སྣང་བ་ཚང་མ་ཀུན་གཞི་ལས་འབྱུང་བ་
དང༌། ཡུལ་ཅན་སེམས་ཀྱི་ངང་ཚུལ་དང་བྱེད་ལས་ཚང་མ་ཀུན་གཞིའི་རྣམ་ཤེས་ལས་
འབྱུང་། མི་ཚེའི་བརྒྱུད་རིམ་གྱི་ནང་དུ་སེམས་ཀྱི་བྱུང་བ་དེ་དག་ལ་ཀླད་པ་དང་ཁོར་
ཡུག་གིས་རྐྱེན་བྱེད་ཅིང་། དེ་ཚོས་ཀྱང་ཀླད་པ་དང་ལུས་ཕུང་། དངོས་ཁམས་ཀྱི་ཁོར་
ཡུག་བཅས་ལ་ཤུགས་རྐྱེན་ཐེབས་ཀྱི་ཡོད། འོན་ཀྱང་། སེམས་བྱུང་དེ་དག་ནི་དངོས་
ཁམས་ཀྱི་ངོ་བོར་འགྱུར་མི་སྲིད། དེའི་ཕྱིར་ལྟ་སྟངས་འདིའི་ངོས་ནས་བཤད་ན། ཀླད་
པས་ཡུལ་ཅན་སེམས་ཀྱི་མྱོང་བ་ཇི་ལྟར་བསྐྲུན་པ་ཡིན་མིན་གྱི་སྐོར་ལ་ཚན་རིག་པ་
དང་། ལྟ་གྲུབ་སྨྲ་བ་ཚོས་བཏོན་པའི་དེང་དུས་ཀྱི་ལྟ་ཚུལ་ཁག་ནི། དོགས་གཅོད་ནན་མོ་



154 ཤེས་པའི་ཡེ་གཞིའི་ངང་ཚུལ།
མ་བྱས་ཤིང་ཡང་དག་མིན་པའི་བདེན་འཛིན་ཞིག་ལ་གཞི་བཅོལ་ཡོད། བདེན་འཛིན་དེ་
ནི་སྲིད་ཚད་ཀྱི་ཤེས་པའི་ངང་ཚུལ་ཐམས་ཅད་པོ་སྐྱེད་མཁན་ཀླད་པ་ཡིན་པ་འདི་རེད།
དབང་རྩའི་བྱ་འགུལ་ཁག་ཅིག་སེམས་ཀྱི་བྱུང་བ་རྣམས་དང་ཇི་ལྟར་ཆ་མཐུན་པའི་ཚན་
རིག་གི་འགྲེལ་བཤད་ཀྱི་སྟོང་ཆ་དེར་ཁ་སྐོང་ཐབས་མེད། དེ་ཡང་སེམས་ཀྱི་བྱུང་བ་
དང་། དབང་རྩའི་བྱ་འགུལ་གཉིས་ནི་གཏན་ནས་འདྲ་མཚུངས་མིན།
ལྟ་ཚུལ་འདི་ནི་ཕེ་ཐ་གྷོ་ར་སི་དང་། སོ་ཁོ་རེ་ཊ་ས། ཨོ་རེ་གྷན། སཱན་ཊ་ཨ་གྷ་སི་
ཊན། ཇེམ་སི་སོགས་ཀྱི་ལྟ་བ་དང་མཐུན་པར་མ་ཟད། ད་ལྟའི་བར་དུ་རྟོགས་ཟིན་པའི་
ཀླད་པ་དང་། སེམས་ཀྱི་འབྲེལ་བ་རྣམས་ལའང་མཐུན་པ་ཞིག་རེད། ནང་དོན་རིག་པས་
དངོས་གཙོ་དང་སྒོམ་སྒྲུབ་ཀྱི་འཇིག་རྟེན་ལྟ་ཚུལ་གྱི་འགལ་འདུ་འདིར་ཕུལ་བའི་ལེགས་
སྐྱེས་ནི། དོན་དངོས་སུ་གང་ཟག་དང་པོའི་མྱོང་བས་ལྟ་བ་དེར་ཞིབ་འཇུག་ཚོད་ལྟ་བྱེད་
རྒྱུ་འདི་རེད། དེ་ཡང་སེམས་གནད་ལ་འཇོག་པ་དང་། ཡིད་བྱེད་ཕྲ་མོ་བསྐྱེད་བསྲིང་བྱེད་
པ། ལྷག་པར་ཤེས་པ་བློའི་སྟེང་དུ་གཏོད་པའི་ཏིང་ངེ་འཛིན་གྱི་ཉམས་ལེན་ལྟ་བུ་བརྒྱུད་
ནས་དེར་ཞིབ་འཇུག་ཚོད་ལྟ་བྱེད་དགོས་རྒྱུ་ཞིག་རེད།
ཇེམ་སི་ཡིས་ཡུལ་ཅན་གྱི་མྱོང་བ་དང་། ཀླད་པའི་ནུས་རྩོལ་བར་གྱི་འབྲེལ་བ་
ལ་གསལ་བཤད་བྱེད་སྟངས་ཀྱི་དཔེ་གཟུགས་གསུམ་གྲོས་གཞིར་བཏོན་ཡོད། དང་
པོ་གློག་གི་རྒྱུ་ལམ་གྱིས་གློག་འོད་བསྐྲུན་པ་ལྟར་ཀླད་པས་བསམ་བློ་བསྐྲུན་པ་དང༌།
གཉིས་པ་འཕྲེད་གཞུའི་སྐམ་པས་གཞུ་ཐིག་གློད་ནས་མདའ་ཕར་འགྲོ་བ་ཇི་བཞིན་ཀླད་
པས་སེམས་ཀྱི་བྱུང་བ་རྣམས་གློད་པའམ་འབྱུང་དུ་འཇུག་པ། གསུམ་པ་འཇའ་ཤེལ་
prism ཞིག་གིས་འོད་ཟེར་བརྒྱུད་གཏོང་བྱེད་པ་ལ་བརྟེན་ནས་ཁ་དོག་གི་རྣམ་གྲངས་ངོ་
མཚར་བ་ཐོན་ཡོང་བ་ཇི་བཞིན་ཀླད་པས་བསམ་བློ་རྣམས་བརྒྱུད་གཏོང་བྱེད་པ་བཅས་
ཡིན། ཇེམ་སེ་ཡིས་དཔེ་གཟུགས་གསུམ་པ་གཙོ་བོར་བཟུང་བ་རེད། འདི་གཞིར་བཞག་
ན་ཤེས་པའི་རྒྱུན་ནི་ཀླད་པ་དང་ཐ་དད་པའི་ཆོས་ཀྱི་རིགས་ཤིག་ཡིན་ཆོག་ཅིང་། ང་ཚོ་
འཚོ་བའི་རིང་དེ་དང་ཀླད་པའི་བར་ལ་འབྲེལ་བ་བྱུང་སྟེ། འབྲེལ་བ་དེའི་ནང་དུ་བདག་གི་
ངོ་བོ་དང་། གཤིས་རྒྱུད། དྲན་པ་སོགས་རྒྱུན་འཁྱོངས་བྱེད་ཀྱི་ཡོད། དེ་བཞིན་ཀླད་པ་
མེད་པར་གནས་ཐུབ་པ་ཞིག་ཡིན། སེམས་དང་ཀླད་པའི་འབྲེལ་བའི་སྐོར་གྱི་དེང་དུས་



ཤེས་པའི་ཡེ་གཞིའི་ངང་ཚུལ།
155
ཚན་རིག་གི་གོ་རྟོགས་ནི། ཇེམ་སེ་ཡིས་བཏོན་པའི་ལྟ་ཚུལ་གསུམ་ཀར་མཐུན་པ་ཞིག་
རེད། འོན་ཀྱང་། དབང་རྩའི་ཚན་རིག་པ་ཚོར་རྣམ་གཞག་འདི་དག་ལ་བརྟག་དཔྱད་བྱ་
བྱེད་ཀྱི་ཚོད་ལྟའི་བྱེད་ཐབས་མེད་པས་ལྟ་ཚུལ་དང་པོ་དེ་ཚད་མ་ཡིན་པའི་བདེན་པར་
འཛིན་པ་དང་། དེ་ནི་ཁོང་ཚོས་ཧ་ལམ་ནམ་ཡང་དོགས་འདྲི་མི་བྱེད་པའི་དངོས་གཙོ་
རིང་ལུགས་ཀྱི་བདེན་འཛིན་གཞན་རྣམས་དང་མཐུན་གྱི་ཡོད། ནང་པའི་སྒོམ་ཆེན་པ་
ཚོར་དངོས་གཙོ་རིང་ལུགས་ཀྱི་ལྟ་བའི་ཆོད་སེམས་ཀྱི་བཀག་རྒྱ་འདི་མེད་ལ། ཁོང་
ཚོས་ཤེས་པ་ནི་ཞིབ་ཚགས་ཀྱི་མྱོང་བའི་དཔྱད་པའི་གཞི་ལ་བཞག་ནས་དེང་དུས་ཚན་
རིག་གི་གཞི་རྩའི་བདེན་འཛིན་ཁག་ཅིག་ལ་དཀའ་ངལ་སྤྲོད་པའི་གོ་རྟོགས་གསར་རྙེད་
བྱས་ཡོད།།



ལེའུ་བཅུ་གསུམ་པ་ཉམས་ལེན།
ཕར་གཡོ་ཚུར་འགུལ་གྱི་ཤེས་ཚོར།
༄༅། །ཁྱེད་ཀྱིས་རང་ཉིད་ཀྱི་ལུས་པོ་རང་གི་ངང་དུ་བཞག་ནས་གློད་པ་དང༌། ཞི་
འཇགས། བག་ཡོད་བཅས་ཀྱི་ཁྱད་ཆོས་དང་ལྡན་པར་བྱོས། དེ་ནས་ལུས་པོ་ཡོངས་
ཀྱི་རེག་ཚོར་ལ་དམིགས་པ་གཏོད་བཞིན་རང་གི་དབུགས་ཀྱི་རྒྱུ་བ་དེའང་རང་བྱུང་གི་
འདེགས་འཇོག་ལ་འབབ་ཏུ་བཅུག་སྟེ། དབུགས་འབྱིན་རྔུབ་ནི་གཉིད་ཁུག་པའི་སྐབས་
ཇི་བཞིན་རྩོལ་མེད་དུ་འབྱུང་བར་བྱེད་དགོས།
མིག་ཟུང་ཅུང་ཙམ་ཕྱེས་ནས་རང་གི་མདུན་ཕྱོགས་ཀྱི་བར་སྣང་ལ་སྟོང་པའི་ངང་
དུ་གནས་པར་གྱིས། ཡིད་བྱེད་ནི་ཞིབ་ལྟ་བྱེད་མཁན་རང་ཉིད་ཀྱི་སྟེང་དུ་ཚུར་སྡུད་པ་
དང་། དམིགས་པ་གང་ཞིག་གི་སྟེང་དུའང་མི་འཇོག་པར་རང་གི་ཤེས་ཚོར་དེ་བར་སྣང་
དུ་གློད་པ་གཉིས་རེས་བསྐོར་དགོས། དེ་ནས་ཤེས་ཚོར་གློད་པ་དང་སེམས་ལ་དབང་
སྒྱུར་བྱེད་མཁན་གང་ཡིན་པ་དེའི་ཐོག་ལ་དམིགས་པ་འཇོག་པ་གཉིས་རེས་བསྐོར་ཏེ།
ཡིད་བྱེད་གློད་པ་དང་བསྒྲིམ་པ་གཉིས་ཆ་སྙོམས་པོར་འབྱུང་དུ་ཆུགས། བློ་རྩེ་བསྒྲིམ་པ་
དང་གློད་པའི་བྱེད་པོ་དེ་ཅི་ཞིག་ཡིན་ནམ་ཞེས་རང་ལ་འདྲི་བ་དང་། ཡིད་བྱེད་རང་ཉིད་
ཀྱི་སྟེང་དུ་བརྟན་པོར་འཇོག་པ་དང་དེ་ནས་སླར་ཡང་གློད་དགོས། འགྱུར་བ་མེད་པར་
རང་གི་བློ་རྩེ་བསྒྲིམ་པ་དང་། དེ་དལ་བུར་གློད་པ་གཉིས་བརྗེ་རེས་བྱས་ནས་ཉམས་
ལེན་རྒྱུན་བསྲིང་བྱོས། རང་གི་བློ་རྩེ་དེ་ཡངས་པའི་ངང་ཚུལ་ཞིག་གི་ནང་དུ་གནས་ལ་
འབབ་ཏུ་འཇོག་དགོས།།



ལེའུ་བཅུ་བཞི་པ་རྣམ་གཞག་
ཐོག་མཐའ་མེད་པའི་རྣམ་ཤེས།
འཆི་བ་དང་དེའི་ཕ་རོལ།
༄༅། །དེང་དུས་ཀྱི་འཛམ་གླིང་གི་ནང་དུ་འཆི་བདག་སླེབས་དུས་ཀྱི་མི་སྒེར་སོ་སོའི་
རྣམ་ཤེས་ཀྱི་ལས་དབང་ནི། ཆོས་ལུགས་ཀྱི་དད་པའམ་གཟུགས་འདས་རིག་པའི་ཡིད་
ཆེས་ཀྱི་གནད་དོན་ཞིག་ཏུ་རྩི་བཞིན་ཡོད། ཕྱོགས་གཞན་ཞིག་ནས་དངོས་གཙོ་སྨྲ་བ་
ཚོར་གནད་དོན་འདི་གསལ་པོར་ཐག་གཅོད་བྱས་ཟིན་པའི་བསམ་བློ་ཞིག་ཡོད་པ་ནི་
འཆི་བའི་སྐབས་སུ་སྒེར་སོ་སོའི་འཚོ་གནས་དང་། ཐ་ན་རྣམ་ཤེས་ཀྱང་དེ་དང་ལྷན་དུ་
སྟོང་འགྲོ་བ་འདི་ཡིན། ཡིན་ཡང་། ཚན་རིག་པ་མང་པོ་ཞིག་ལ་དངོས་གཙོ་རིང་ལུགས་
ཀྱི་ལྟ་བ་འདི་ཡོད་ཀྱང་། ཁོང་ཚོས་ཤེས་པ་ལ་ཚང་དགོས་པའི་རྒྱུ་རྐྱེན་ད་དུང་ངོས་
འཛིན་བྱས་མེད་སྟབས། འཆི་བའི་སྐབས་ཀྱི་སྒེར་སོ་སོའི་རྣམ་ཤེས་ཀྱི་ལས་དབང་གི་
སྐོར་ལ་ཁོང་ཚོ་གཅིག་མཚུངས་ཀྱིས་རྨོངས་ཡོད། ཁོང་ཚོ་མང་པོས་བདེན་དཔང་མེད་
པའི་ཡིད་ཆེས་ཤིག་རྗོད་ཀྱི་ཡོད་ནའང་། མང་པོ་ཞིག་གིས་ཡིད་ཆེས་འདི་ལ་མཁྲེགས་
འཛིན་བྱེད་པ་ནི། དོགས་འཇུག་ཅི་ཡང་མི་བྱེད་པའི་ཆོས་ལུགས་ཀྱི་ལྟ་བ་མཁྲེགས་
འཛིན་བྱེད་སྟངས་དང་གཅིག་ཏུ་སྣང་། འདི་ནི་ཤེས་པ་ལ་ཐད་ཀར་འཇུག་པའི་དཔྱད་
ཐབས་ཅི་ཡང་མེད་པར་སྡོམ་ཚིག་བཀོད་པའི་མཇུག་འབྲས་ཤིག་རེད།
འགྲོ་བ་མིའི་རྣམ་ཤེས་ནི་འཆི་བའི་དུས་སུ་འཇིག་པའི་ཡིད་ཆེས་འདི་སོ་ཁོ་རེ་
ཊ་ས་ཡི་སྐབས་ཐོག་ཏུ་རྒྱུན་ལྡན་ཞིག་ཡིན་ཡང་། ཁོང་གིས་ཕེ་ཐ་གྷོ་ར་སིའི་སྒོམ་སྒྲུབ་



16O ཐོག་མཐའ་མེད་པའི་རྣམ་ཤེས།
ཀྱི་གོ་རྟོགས་རྣམས་གཞིར་བཞག་སྟེ། འཆི་བའི་དུས་སུ་ཅི་ཞིག་འབྱུང་མིན་གྱི་བདེན་
དོན་ནི་ལྟ་གྲུབ་རིག་པར་སྦྱང་མྱོང་མཁན་ཞིག་གིས་མ་གཏོགས་རྟོགས་མི་ཐུབ་པར་
གསུངས། འདི་ནི་དེའི་སྐབས་སུ་ཁྱབ་བརྡལ་ཆེ་བའི་ཡིད་ཆེས་ཏེ། གང་ཟག་ཅིག་ཡིན་
ན་འཆི་བདག་སླེབས་པ་དང་ཡོད་ཚད་རྩ་སྟོང་དུ་འགྲོ་བའི་ལྟ་ཚུལ་དང་མི་མཐུན་པ་
ཞིག་རེད། ཁོང་གིས་གསུངས་པ་ལྟར་ན། ལྟ་གྲུབ་སྨྲ་བ་ངོ་མ་ཞིག་གིས་ལུས་ཕུང་དང་
འབྲེལ་བའི་འདོད་པ་དང་། དབང་པོ་དང་འབྲེལ་བའི་ཆགས་ཞེན་སོགས་ལ་གཡོལ་ནས་
འཆི་བ་ཉམས་ལེན་བྱེད་དགོས། བདེན་པ་འཚོལ་མཁན་གྱི་གང་ཟག་འདི་ལྟ་བུ་ཞིག་ཤི་
ན། རང་གི་རྣམ་ཤེས་དེ་ "རང་ཉིད་དང་འདྲ་བར་མིག་ཤེས་ཀྱིས་འཛིན་མི་ཐུབ་པ་དང་།
རྟག་པ་ཡིན་ལ་ཤེས་རབ་དང་ལྡན་པའི་ལྷའི་རང་བཞིན་གྱི་ཞིང་ཁམས་ཤིག་ལ་འཕོ་འགྲོ།
དེར་འབྱོར་དུས་བདེ་སྐྱིད་ཀྱིས་རྣམ་ཤེས་ལ་སྒུག་ཡོད་ཅིང་། རྣམ་ཤེས་ནི་འགྲོ་བ་མིའི་
མི་དགེ་བ་ཐམས་ཅད་ལས་གྲོལ་བར་བྱེད།” འོན་ཀྱང་། མི་དཀྱུས་མ་སྟེ། ལྟ་གྲུབ་རིག་
པ་ལ་སྦྱོང་བརྡར་བྱས་མ་མྱོང་མཁན་གྱི་རྣམ་ཤེས་ནི་འཆི་བའི་རྗེས་སུ་འདྲེའི་ངོ་བོ་ནས་
ཡར་མར་འཁྱམ་འགྲོ་བ་དང་། མཐའ་མར་ "ལུས་ཕུང་ལ་ཆགས་ཤིང་། ལུས་ཕུང་གིས་
དེར་མཚམས་འཇོག་མེད་པར་རྗེས་འདེད་བྱེད་པ་བཅས་ལ་བརྟེན་ནས་རྣམ་ཤེས་དེ་དག་
སླར་ཡང་ལུས་ཕུང་གི་བཙོན་དུ་འཚུད་ཀྱི་ཡོད། ཁྱེད་ཀྱིས་བསམ་པ་ཇི་བཞིན་རྣམ་ཤེས་
དེ་དག་སྔོན་ལ་འཚོ་བཞིན་པའི་སྐབས་སུ་གོམས་འདྲིས་ཆེ་བའི་རང་བཞིན་ནམ་སྤྱོད་
པའི་རིགས་ལ་ཞེ་ཆགས་རྒྱུ་རེད།"
ཕེ་ཐ་གྷོ་ར་སིའི་རྗེས་འབྲང་བ་རྣམས་དང་མཚུངས་པར། རྒྱ་གར་དུ་སྔ་མོའི་ཧིན་
དྷུའི་ཆོས་ལུགས་ཀྱི་སྒོམ་ཆེན་པ་ཚོས་ཏིང་ངེ་འཛིན་གྱི་ནུས་ཤུགས་བརྒྱུད་ནས་རྣམ་
ཤེས་ཀྱི་རང་བཞིན་དང་། དེའི་ལས་དབང་སོགས་ལ་རྩད་ཞིབ་བྱས་ཡོད། ཁོང་ཚོས་
འགྲེལ་བརྗོད་བྱས་པ་ནི། འཆི་བའི་དུས་སུ་གང་ཟག་སོ་སོའི་རྣམ་ཤེས་ཀྱི་རྒྱུན་ཞིག་
རླུང་གལ་ཆེན་ཞིག་གི་རྒྱུན་དང་བསྡེབས་ནས་ལུས་ཕུང་དང་འབྲལ་བ་དང་། རླུང་དང་
བསྡེབས་པའི་རྣམ་ཤེས་ཀྱི་རྒྱུན་འདི་ནི་མཐའ་མར་ལུས་ཕུང་ཞིག་གི་སྟེང་ལ་ཞུགས་
ཤིང་། འདི་ལྟར་ཡང་ཡང་འབྱུང་གི་ཡོད་པ་བཅས་རེད།
སྲོག་འདི་ལྟ་བུ་རྣམ་ཤེས་ཕྲ་མོ་དང་མཉམ་དུ་ཚེ་འདི་དང་། དེའི་ཕ་རོལ་ལ་གནས་
-
-



ཐོག་མཐའ་མེད་པའི་རྣམ་ཤེས།
161
ཡོད་པ་ནི་སྔ་མོའི་ནང་པའི་གཞུང་དུའང་གླེང་ཡོད། འགྲེལ་བཤད་ཅིག་གཞིར་བཞག་ན།
དངོས་གཙོ་སྨྲ་བ་པེ་རིན་སི་ པཱ་ཡཱ་སི་ Prince Payasi ཡིས་ཉེས་ཅན་པ་ཞིག་རྫ་སྣོད་
དུ་བཅུག་ནས་ཁ་དམ་པོར་བསུམས་ཏེ། ཤི་ཚར་བའི་བར་དུ་བཞག་པའི་ཞིབ་འཇུག་
ཚོད་ལྟ་ཡ་ང་བ་ཞིག་བྱས། ཁོང་གིས་རྫ་སྣོད་དེ་ཁ་ཕྱེས་སྐབས་མི་དེའི་སྲོག་ཕྱིར་ཐོན་
པའི་བདེན་དཔང་ཡོད་མེད་ལ་བརྟག་དཔྱད་བགྱིས་ཏེ། བདེན་དཔང་དེ་ལྟ་བུ་ཞིག་མ་
མཐོང་བས་སྲོག་ཅེས་པའི་ཆོས་ཤིག་མེད་པའི་མཇུག་སྡོམ་བཞག འོན་ཀྱང་། སངས་
རྒྱས་ཀྱི་སློབ་མ་གྲགས་ཆེན་འོད་སྲུང་ཆེན་པོས་ཁོང་ལ་ཁ་གཏད་དུ་གང་ཟག་ཅིག་གིས་
རྨི་ལམ་རྨིས་པའི་དུས་སུ་སྲོག་འདི་ལྟ་བུ་ལུས་ཕུང་གི་ཕྱི་ལ་ཐོན་པ་དང་། ནང་དུ་འཛུལ་
བ་ཡུལ་གྱི་ངོས་ནས་ཚད་འཇལ་མི་ཐུབ་སྟབས། གང་ཟག་ཅིག་འཆི་སྐབས་སྲོག་ལུས་
ཕུང་ལས་ཕྱིར་ཐོན་མིན་གྱི་བདེན་དཔང་འཚོལ་བ་ནི་རྒྱུ་མཚན་དང་མི་མཐུན་པ་ཞིག་
ཡིན་པར་གསུངས། འོད་སྲུང་ཆེན་པོས་རྒྱལ་སྲས་ཀྱི་འདོད་ཚུལ་བཀག་པ་མ་ཡིན་
པར། སྲོག་ནི་ཡུལ་གྱི་ངོས་ནས་ཚད་འཇལ་ཐུབ་པའི་རྒྱུ་མཚན་གྱི་རྟེན་གཞི་དེ་བཀག་
པ་རེད། རྣམ་པར་ཤེས་པ་དང་འདྲ་བར་སྲོག་ནི་གང་ཟག་ཅིག་གི་སྒེར་གྱི་མྱོང་བའི་ཐོག་
ནས་རྙེད་རྒྱུ་ཞིག་ཡིན། །
པ་ལེའི་གཞུང་གཞན་ཞིག་ན་འཆི་བའི་གནས་སྐབས་སུ་མི་འཇིག་ཅིང་། སེམས་
ཀྱིས་བསྐྲུན་པའི་ལུས་ཕུང་ཞིག་ཡོད་པར་གསུངས་འདུག ལུས་ཕུང་འདི་ལ་ཡན་ལག་
དང་ཆ་ཤས་གཞན་ཐེ་བའི་དབྱིབས་དང་བཅས་པ་ཡོད་ལ། ཐ་ན་གང་ཟག་ཅིག་གིས་
འཚོ་བཞིན་པའི་དུས་སུའང་ལུས་ཕུང་དེ་སྒོམ་སྒྲུབ་ལ་བརྟེན་ནས་དངོས་གཟུགས་ཀྱི་
ལུས་ཕུང་རགས་པ་ལས་ཚུར་བསྐྱེད་པ་དང་ཕར་ནང་དུ་སྡུད་ཐུབ། སྲོག་ནི་ལུས་ཕུང་
ལ་ཕྱོགས་གཅིག་ནས་བརྟེན་ཡོད་ཀྱང་། དེ་ནི་སེམས་ཀྱིས་བསྐྲུན་པའི་ལུས་ཕུང་བརྒྱུད་
ནས་ཁ་འབྲལ་ཆོག་པ་དང་། དེ་ལ་བར་སྣང་གི་ཆ་ཚད་ཡོད་ནའང་དངོས་གཟུགས་ལ་
བརྟེན་མི་དགོས། དེ་ལས་ལྡོག་སྟེ། སེམས་རགས་པ་ནི་སྦྲུ་མ་གྲུབ་པ་དང་དུས་མཉམ་དུ་
འབྱུང་ཞིང་། དངོས་གཟུགས་ཀྱི་ལུས་ཕུང་ལ་བརྟེན་ཡོད། །
ངས་ལེའུ་བཅུ་གཉིས་པའི་ནང་དུ་གསལ་བཤད་བྱས་པ་ལྟར། འཆི་བའི་བརྒྱུད་
རིམ་གྱི་དུས་སྐད་ཅིག་མཐའ་མ་ནི་སེམས་རགས་པ་ཚུར་ཡོང་མེད་པར། ཡོངས་སུ་



162 ཐོག་མཐའ་མེད་པའི་རྣམ་ཤེས།
ཀུན་གཞིའི་རྣམ་ཤེས་སམ་འགྱུར་བའི་ཡེ་གཞིའི་ནང་ལ་ཐིམ་པ་དང་དུས་མཉམ་དུ་འབྱུང་
གི་ཡོད། དེའི་ནང་དུ་ཐིམ་པའི་སྐད་ཅིག་མཐའ་མའི་དུས་སུ་ཚེ་འདིའི་སེམས་ཀྱི་བག་
ཆགས་ལ་བརྟེན་ནས་དགེ་མི་དགེ་གང་རུང་གི་ལས་ཀྱི་དྲན་ཤེས་ཤིག་འབྱུང་བར་བཤད་
ལ། དྲན་ཤེས་འདིས་རང་ཉིད་སྐྱེ་བ་ཕྱི་མར་ཅི་ཞིག་ལ་སྐྱེ་རྒྱུ་ཡིན་མིན་ཕྱོགས་ཙམ་ཞིག་
སྟོན་ཐུབ། ནང་པ་དང༌། ཧིན་དྷུ། ཕེ་ཐ་གྷོ་ར་སིའི་སྲོལ་རྒྱུན་བཅས་ཀྱི་སྒོམ་ཉམས་ལེན་
པ་ཚང་མར་མཐུན་སྣང་གི་ལྟ་ཚུལ་ཞིག་ཡོད་པ་ནི། རྣམ་ཤེས་དེ་ཚེ་གཅིག་ནས་གཞན་
ཞིག་ལ་འཕོ་བའི་ནུས་ཤུགས་ནི་འདོད་ཆགས་ཡིན་པ་འདི་རེད། སངས་རྒྱས་ཀྱིས་རླུང་
གིས་མེ་ཞིག་ཐག་རིང་ལ་བསྐྱལ་ཐུབ་པ་ཇི་བཞིན་འདོད་པ་དང་། ཆགས་པའི་དབང་
ཤུགས་ཀྱིས་རྣམ་ཤེས་ཚེ་གཅིག་ནས་གཅིག་ལ་འཕུད་འདེད་བྱེད་པར་གསུངས་ཡོད།
དབང་ཤུགས་དེ་ནི་སྐྱེ་བ་འདི་རྫོགས་ནས་མ་སྐྱེས་པའི་བར་གྱི་དུས་ཡུན་ཏེ། བར་དོའི་
གནས་སྐབས་སུའང་རྒྱུན་བསྲིང་བ་ནི་རླུང་གིས་མེ་ཞིག་ལུང་པའི་ཕ་རོལ་ལ་འདྲེན་ཐུབ་
པ་ཇི་བཞིན་ཡིན། བར་གྱི་དུས་ཡུན་འདི་ལ་འགྱུར་བ་ཞེས་ཟེར་ཞིང་། དེའི་ཕྱིར་འགྱུར་
བའི་ཡེ་གཞི་ནི་ཚེ་གཅིག་ནས་གཅིག་ལ་འགྲོ་བའི་ཤེས་རྒྱུན་ཕྲ་མོ་དང་ཆ་འདྲ་བ་ཞིག་
རེད། དངོས་གཟུགས་ཀྱི་ཕུང་པོ་གྲུབ་པ་དང་དུས་མཉམ་དུ་དེའི་ནང་ནས་གང་ཟག་སྒེར་
སོ་སོའི་སེམས་གཤིས་དང་བློ་རགས་པ་འབྱུང་གི་ཡོད།
སྔ་མོའི་ནང་པའི་བསྟན་བཅོས་ཀྱི་ནང་དུ་བར་དོ་ནི་འཁྱམ་པ་དང་འགྱུར་བ། འགྲོ་བ་དང་
ཡོང་བ། སྐྱེ་བ་འཚོལ་བ་བཅས་ཀྱིས་དུས་རིམ་གསུམ་གྱིས་གྲུབ་ཡོད་པར་གསུངས། དུས་
རིམ་དང་པོའི་སྐབས་སུ་སྐྱེ་བ་ཕྱི་མ་ཞིག་འདོད་བཞིན་ལུས་ནས་རྣམ་ཤེས་འཕོ་བ་ནི། མི་ཞིག་
ཁང་པའི་ནང་ནས་ཕྱིར་ཐོན་པའམ་ལྕགས་དུམ་ཚ་བོ་ཞིག་གི་ཆ་ཤས་ཕྲ་མོ་ཞིག་འཐོར་བ་དང་
འདྲ། གཉིས་པའི་སྐབས་སུ་ཕར་འཁྱམ་ཚུར་འཁྱམ་བྱས་ནས་སྐྱེ་བ་ཞིག་འཚོལ་བཞིན་པ་ནི། མི་
ཞིག་གཞུང་ལམ་གྱི་ཐོག་གམ་ཁང་པ་དང་ཁང་པའི་བར་འཁྱམ་འགྲོ་བ་དང་། ཡང་ན་ལྕགས་དུམ་
ཚ་བོ་ཞིག་བར་སྣང་ལ་འཕུར་བ་ལྟ་བུ་ཡིན། གསུམ་པའི་སྐབས་སུ་སྔོན་གྱི་གནས་རིམ་གྱི་ངང་
ཚུལ་ནས་སྐྱེ་བ་གསར་པ་ཞིག་གི་ངོ་བོར་འགྲོ་བ་ནི། མི་ཞིག་ཐང་གྲུ་བཞི་ཞིག་གི་ནང་དུ་སྡོད་
པའམ་ཁང་པ་ཞིག་གི་ནང་དུ་འཛུལ་བ། ཡང་ན་ལྕགས་དུམ་ཚ་བོ་ཞིག་མར་ཟགས་ནས་སའི་ནང་
དུ་འཛུལ་བ་ལྟ་བུ་ཡིན།



ཐོག་མཐའ་མེད་པའི་རྣམ་ཤེས།
163
ཇེའུ་དང་ཡེ་ཤུ་པས་སྐྱེ་བ་ཕྱི་མར་ལྟ་སྟངས།
སྐྱེ་བ་ཕྱི་མའི་ཡིད་ཆེས་འདི་ནི། རྒྱུན་དུ་ཤར་ཕྱོགས་ཀྱི་ཆོས་ལུགས་ཁག་ལ་འབྲེལ་བ་
ཡོད་པ་ཞིག་ཡིན་ཞིང་། དོན་ངོ་མར་ཡིད་བྱེད་ཕྲ་མོར་བསྒྱུར་ནས་རྣམ་པར་ཤེས་པའི་
ཐོག་ཏུ་གཏོད་པའི་བྱེད་ཐབས་ཚད་མཐོ་པོར་བཏང་བའི་རིག་གཞུང་དང་འབྲེལ་བ་ལྷག་
ཏུ་ཆེ། དེང་རབས་ཀྱི་ནུབ་ཕྱོགས་པ་ཚོས་རྣམ་པར་ཤེས་པའི་གཏིང་ཚད་ལ་རྩད་ཞིབ་
བྱེད་པའི་ཐབས་ཤེས་འདི་འདྲ་གང་ཡང་གསར་བཟོ་བྱས་མེད་ཀྱང་། ཡེ་ཤུ་པ་དང་། ཡེ་
ཤུ་པ་མ་ཡིན་པའི་ནུབ་ཕྱོགས་པ་མང་པོ་ཞིག་གིས་སྐྱེ་བ་ཕྱི་མར་ཡིད་ཆེས་བྱེད་ཀྱི་
ཡོད། ཕྱི་ལོ་ ༡༩༩༨ ལོའི་ཧེ་རེ་སིའི་བསམ་ཚུལ་བསྡུ་ལེན་ Haris Poll གཞིར་
བཞག་ན། ཨ་མི་རི་ཀའི་མང་ཚོགས་བརྒྱ་ཆའི་ཉི་ཤུ་རྩ་གསུམ་གྱིས་སྐྱེ་བ་ཕྱི་མར་ཡིད་
ཆེས་ཡོད་ཚུལ་བརྗོད་འདུག ཁོང་ཚོའི་ནང་ནས་བརྒྱ་ཆའི་ཉི་ཤུ་རྩ་གཉིས་ནི་ཡེ་ཤུ་པ་
དང་། བརྒྱ་ཆའི་ཉི་ཤུ་རྩ་གཉིས་ནི་ཡེ་ཤུ་པ་མ་རེད། ཉེ་ཆར་དབྱིན་ཡུལ་དུའང་འདི་ལྟ་
བུའི་བསམ་ཚུལ་བསྡུ་ལེན་བྱས་པའི་ནང་ནས་དབྱིན་ཇིའི་མང་ཚོགས་བརྒྱ་ཆའི་སུམ་ཅུ་
ཐམ་པ་ནས་སོ་ལྔ་ཙམ་གྱིས་སྐྱེ་བ་ཕྱི་མར་ཡིད་ཆེས་བྱེད་ཀྱི་ཡོད་འདུག
དེང་སང་ཡིད་ཆེས་འདི་ནི་ཇེ འུ་དང་ཡེ་ཤུའི་ཆོས་ལུགས་ཀྱི་ཆོས་སྡེ་ཕལ་ཆེ་
བའི་ནང་དུ་ངོས་ལེན་མི་བྱེད་ནའང་། འདི་ལ་དམ་པའི་གསུང་རབ་དང་། ཕྱིས་སུ་བྱུང་
བའི་ཆོས་ལུགས་རིག་པའི་བརྩམས་ཆོས་ཁག་གི་ནང་དུ་ཁུངས་གཏུགས་ས་མེད་པ་
ཞིག་མིན། དཔེར་ན། དུས་རབས་དང་པོའི་ཇེའུ་ལོ་རྒྱུས་སྨྲ་བ་ ཕེ་ལའི་ཝ་ཡཱ་ས་ Fla-
vius Josephus ཡིས་ཇེའུ་ཆོས་དཔོན་ལམ་ལུགས་གསར་འཛུགས་བྱེད་མཁན་ཇེའུ་
ཆོས་ལུགས་ཀྱི་གྲུབ་མཐའ་ པཱ་རི་སིའི་ས་ Pharisces ཞེས་པས་སྐྱེ་བ་ཕྱི་མར་ཡིད་
ཆེས་བྱས་ཡོད་ཚུལ་བརྗོད་འདུག ཁོང་ཚོ་ནི་ཇེ འུ་ཁྲིམས་ལུགས་ཕྱོགས་བསྡུས་ཀྱི་
དཔེ་དེབ་ཊལ་མ་ཌ་ Talmud ཞེས་པའི་ཆོས་དཔོན་ཡིན་ཞིང་། ཇེའུ་ཆོས་ལུགས་ཀྱི་
གསུང་རབ་གཙོ་བོ་ ཊོ་ར་ Torah དང་འབྲེལ་བའི་ཁྲིམས་ལུགས་ཀྱི་རྩོད་གླེང་གི་ནང་
དུ་ཁོང་ཚོ་ཞུགས་ཡོད། ལོ་རྒྱུས་སྨྲ་བ་ཕེ་ལའི་ཝ་ཡེས་འགྲེལ་བཤད་གཞིར་བཞག་ན།



16+ ཐོག་མཐའ་མེད་པའི་རྣམ་ཤེས།
es
པཱ་རི་སིའི་ས་ཚོས་མི་ངན་པའི་རྣམ་ཤེས་ལ་ཤི་བའི་རྗེས་སུ་ཉེས་ཆད་གཅོད་པ་དང་།
མི་བཟང་བོའི་རྣམ་ཤེས་ནི་ལུས་ཕུང་གཞན་ལ་འཕོ་ཞིང་། ལུས་ཕུང་དེའི་སྟེང་དུ་དྲན་པ་
སོས་ནས་སླར་ཡང་འཚོ་བའི་ནུས་པ་ཡོད་པར་འདོད། ས་ཊིའུ་སིའི་ས་ Sadducees
ཞེས་པའི་ཇེའུ་ཆོས་ལུགས་ཀྱི་གྲུབ་མཐའ་ཁོ་ནས་ཤི་བ་དང་ལྷན་དུ་ཡོད་ཚད་འཇིག་
པར་འདོད་ནས་ཁོང་ཚོས་སྐྱེ་བ་ཕྱི་མའི་ཡིད་ཆེས་ཁས་ལེན་བྱས་མེད།
ཞལ་ཆད་གསར་མའི་ནང་དུ་དྲངས་པའི་ཇེའུ་ཆོས་དཔོན་ཞིག་ནི་ ནེ་ཀོ་ཌ་མ་
ས་ Nicodemus ཡིན་ལ། ཁོང་ནི་ཇེའུ་དབང་འཛིན་ལྷན་ཚོགས་ཀྱི་ཚོགས་མི་ཞིག་
རེད། ཐེངས་ཤིག་ཁོང་ཡེ་ཤུའི་དྲུང་ལ་དད་གུས་ཀྱི་ངང་ནས་ཡོང་སྟེ། ཡེ་ཤུ་ནི་དཀོན་
མཆོག་ནས་མར་ཕེབས་པའི་དགེ་རྒན་ཞིག་ཡིན་པར་བཤད་པ་དང་། ཡེ་ཤུས་ངས་ཁྱེད་
ལ་བདེན་པ་ཞིག་བཤད། མི་སུ་ཡིན་ཡང་སླར་ཡང་མ་སྐྱེས་ཚེ། དཀོན་མཆོག་གི་ཞིང་
ཁམས་མཐོང་མི་ཐུབ་ཅེས་ལན་གསུངས་ཡོད། ལོ་རྒྱུས་སྨྲ་བ་ཕེ་ལའི་ཝ་ཡེས་ཇེའུ་ཆོས་
པ་ཚོས་སྐྱེ་བ་ཕྱི་མར་ཡིད་ཆེས་བྱེད་པ་བརྗོད་ཡོད་ཀྱང་། ནེ་ཀོ་ཌ་མ་ས་ཡིས་གནད་
དོན་འདིའི་ཐད་ལ་སོམ་ཉི་བྱས་ཡོད་པར་སྣང་། རྒྱུ་མཚན་ནི་ཁོང་གིས་ཡེ་ཤུ་ལ་མི་
ཞིག་རྒས་དུས་ཇི་ལྟར་སྐྱེ་རྒྱུ་ཡིན་ནམ། ཁོང་མ་ཡི་མངལ་དུ་ཐེངས་གཉིས་པར་འཛུལ་
ནས་སྐྱེ་མི་ཐུབ་པ་གསལ་པོ་མ་ཡིན་ནམ་ཞེས་བཀའ་འདྲི་ཞུས། དེ་ནས་ཡེ་ཤུས་དཀོན་
མཆོག་གི་རྒྱལ་ཁམས་མཐོང་བ་ལ་ཆོས་ཀྱི་སྐྱེ་བ་དེ་ངེས་པར་དུ་ལེན་དགོས་ཚུལ་
གསུངས། འོན་ཀྱང་། ཁོང་གིས་མི་ཞིག་དོན་དངོས་སུ་ཤ་དང་ཁྲག་ལས་སྐྱེ་མི་སྲིད་པ་
གསུངས་མེད། །
དེང་སང་ཡེ་ཤུའི་ཆོས་ལུགས་རིག་པ་སྨྲ་བ་ཚོས་སྐྱེ་བ་སླར་ཡང་ལེན་རྒྱུ་ཡོད་
པའི་ལྟ་ཚུལ་འདི་འགོག་གི་ཡོད་ཀྱང་། ཞལ་ཆད་གསར་མའི་ནང་དུ་ཉུང་མཐའ་ཡང་
གང་ཟག་ཅིག་གིས་ལུས་ཕུང་སླར་ཡང་བླངས་ཡོད་ཚུལ་གསུངས་འདུག གོང་གི་ལེའུ་
གཉིས་པའི་ནང་དུ་དྲངས་ཟིན་པ་ལྟར། འདི་ནི་ལུང་སྟོན་པ་པོ་ཨེ་ལི་ཇ་ Elijah རེད། ཡེ་
ཤུས་འཇོན་དྷ་བྷེབ་ཊི་སི་ནི་ཁོང་གི་སྤྲུལ་སྐུ་ཡིན་པར་གསུངས། ཨོ་རེ་གྷན་ནི་ཡིད་ཆེས་
འདི་དང་དུ་ལེན་མཁན་གྱི་ཡེ་ཤུའི་ཆོས་ལུགས་རིག་པ་སྨྲ་བ་གལ་ཆེན་ཞིག་ཡིན། དམ་
པའི་གསུང་རབ་ཀྱི་ནང་དུ་དཀོན་མཆོག་གིས་གང་ཟག་སྒེར་སོ་སོའི་རྣམ་ཤེས་གསར་



ཐོག་མཐའ་མེད་པའི་རྣམ་ཤེས།
165
གཏོད་མ་བྱས་པའི་ཡར་སྔོན་དུ་གང་ཞིག་བྱུང་ཡོད་མེད་ཀྱི་སྐོར་ལ་ཅི་ཡང་མེད་པས།
ཨོ་རེ་གྷན་གྱིས་པེ་ལའི་ཊོ་ཡི་བརྩམས་ཆོས་དག་ལས་རང་གི་དྲི་བ་ཁག་གི་ལན་འཚོལ་
སྡུད་གནང་སྟེ། འཇིག་རྟེན་འཕེལ་འགྱུར་གྱི་འཁོར་འགྲོས་ཐོག་མ་མེད་པའི་རིང་ལ་རྣམ་
ཤེས་སོ་སོར་ཐོག་མ་མེད་པ་དང་། མཐའ་མའང་མེད་པར་བརྗོད་ཡོད། དངོས་གཟུགས་
ཀྱི་ལུས་ཕུང་ནི་ཟད་ནས་ཐལ་རྡུལ་དུ་གྱུར་ནའང་། དངོས་གཟུགས་མིན་པའི་རྣམ་ཤེས་
ནི་འདས་ལོག་བྱེད་པ་དང་། ཡང་ན་སླར་ཡང་སྐྱེ་བ་ལེན་ཆོག ད་དུང་རྣམ་ཤེས་ནི་སྐྱེ་བ་
སྔོན་མ་རྣམས་ཀྱི་ཕམ་ཁས་ཇེ་ཞན་དུ་གཏོང་ཞིང་། སྐྱེ་བ་སྔོན་མ་རྣམས་ཀྱི་རྒྱལ་ཁས་
དེའི་སྟོབས་ཤུགས་ཇེ་ཆེར་བསྐྱེད། དཀོན་མཆོག་གི་ཤེས་རབ་ཀྱི་འོད་སྣང་དེ་ཡེ་ཤུའི་
སེམས་ཤུགས་དང་སྙིང་སྟོབས་བརྒྱུད་ནས་རང་གི་ཚེ་ཐོག་འདིར་འཕྲོ་རུ་བཅུག་སྟེ།
མཐའ་མར་སོ་སོའི་རྣམ་ཤེས་ཀྱིས་ལུས་ཕུང་གི་རྡོག་ཁྲེས་རྒྱབ་ཏུ་བསྐྱུར་ནས་དཀོན་
མཆོག་དང་དབྱེར་མེད་དུ་གནས་རྒྱུ་རེད།
དཀོན་མཆོག་གིས་འགྲོ་བ་མི་ཕལ་ཆེ་བ་དང་། ཡེ་ཤུའི་ཆོས་ལུགས་ལ་མི་དད་
མཁན་ཚང་མ་རྟག་བརྟན་གྱི་དམྱལ་ཁམས་སུ་རྫོང་བར་ཡིད་ཆེས་བྱེད་ཀྱིན་པའི་དེང་
དུས་ཀྱི་ཡེ་ཤུའི་ཆོས་ལུགས་རིག་པ་སྨྲ་བ་ཚོ་དང་མི་འདྲ་བར། ཨོ་རེ་གྷན་གྱིས་བརྗོད་
དོན་ལ། དཀོན་མཆོག་གི་བྱམས་པའི་ནུས་སྟོབས་ཆེ་ཞིང་། ཁྱབ་རྒྱ་ཆེས་ཡངས་པས་
མཐའ་མར་ཆོས་ཐམས་ཅད་དཀོན་མཆོག་གི་ངོ་བོར་སླར་གསོ་བྱེད་ཅིང་། ཐ་ན་བདུད་
དེ་སཱ་ཊན་ Satan དང༌། ཁོའི་འཁོར་གཡོག་ཐམས་ཅད་ཀྱང་སླར་གསོ་བྱེད་ཐུབ། མི་
ཐམས་ཅད་དཀོན་མཆོག་རང་ཉིད་ཀྱི་ཤ་ཁྲག་གི་སྤུན་ཡིན་ཞིང་། ཁོང་དང་ཐ་དད་དུ་
དུས་ནམ་ཡང་གནས་མི་སྲིད། ཐ་ན་སྡུག་ཅན་ཚོའང་མཐའ་མར་ཚུར་བསྡུ་དགོས་པ་
དང༌། དེའི་དུས་སུ་ཚང་མ་དཀོན་མཆོག་གི་འབངས་མི་ཡིན། དཀོན་མཆོག་ཀྱང་ཚང་
མ་ཡིན། ཨོ་རེ་གྷན་གྱིས་རྣམ་ཤེས་སྔོན་མ་ནས་ཡོད་པའི་བདེན་དཔང་དུ”དཀོན་མཆོག་
གིས་འཇིག་རྟེན་གསར་བཟོ་མ་བྱས་པའི་སྔོན་ནས་ང་ཚོ་ནི་ཁོང་གི་ཐུགས་དགོངས་སུ་
བདམས་ཡོད་པ་དང་། དེ་ཡང་ང་ཚོ་ཁོང་གི་བྱམས་བརྩེ་དང་མིག་མདུན་དུ་སྐྱོན་གྱིས་
མ་གོས་པར་གཙང་མར་གནས་རྒྱུའི་ཆེད་དུ་ཡིན།” ཞེས་པའི་ལུང་ཚིག་འདི་ཞལ་ཆད་
གསར་མ་ལས་དྲངས་འདུག ཕྱི་ལོ་ ༣༢༥ ལོར་ནེ་ཁེ་ཡཱ་ Nichaea རུ་ཡེ་ཤུའི་ཆོས་



166 ཐོག་མཐའ་མེད་པའི་རྣམ་ཤེས།
，
ལུགས་ཀྱི་བཀའ་བསྡུ་ཐོག་མ་དེ་སྐྱོང་སྐབས། ཨོ་རེ་གྷན་གྱི་གསུང་རྣམས་ཡེ་ཤུའི་ཆོས་
ལུགས་ཀྱི་གཞུང་དུ་བཅུག་མེད་པའི་ཐོག ཨོ་རེ་གྷན་ལ་ཉེས་སྐྱོན་བཅོ་ལྔ་ཡོད་པར་གྲོས་
གཞི་བཏོན་ཡོད། བཀའ་བསྡུ་དེའི་སྐབས་སུ་སྐྱེ་བ་ཕྱི་མ་ཡོད་པར་བརྗོད་པའི་ཨོ་རེ་གྷན་
གྱི་ལྟ་ཚུལ་ལ་རྒྱབ་སྐྱོར་བྱེད་མཁན་ཚོར་འོས་ཤོག་གཅིག་གིས་རྒྱལ་ཁ་ཐོབ་མེད། །
སཱན་ཊ་ཨ་གྷ་སི་ཊན་ནི་ད་ལྟ་བར་དུ་ཡེ་ཤུ་ཆོས་ལུགས་གསར་མ་ Protestant
དང་རོ་མན་རྣམ་དག་ཆོས་ལུགས་གཉིས་ཀའི་ཆོས་ལུགས་རིག་པའི་ཀ་བ་གཙོ་བོ་ཞིག་
ཡིན། ཁོང་གིས་འགྲོ་བ་མིའི་རྣམ་ཤེས་ཀྱི་འབྱུང་ཁུངས་ལ་བསམ་ཚུལ་བཞི་བཏོན་འདུག
རྣམ་ཤེས་ནི་སོ་སོའི་ཕ་མའི་རྣམ་ཤེས་ལས་མར་ཁྱབ་པ་དང་། རང་ཉིད་མ་ཡི་མངལ་དུ་
ཆགས་པའི་སྐབས་སུ་སོ་སོའི་གནས་སྟངས་དང་འབྲེལ་ནས་གསར་དུ་གྲུབ་པ། གཞན་
ཞིག་ཏུ་གནས་ཡོད་པ་དཀོན་མཆོག་གིས་མིའི་ལུས་པོའི་སྟེང་དུ་བཅའ་སྡོད་བྱེད་དུ་
མངགས་པ། རང་འགུལ་གྱིས་མར་འགྲོ་བ་མིའི་འཚོ་གནས་ཀྱི་གནས་རིམ་དུ་བབས་
པ་བཅས་རེད། ཁོང་གིས་བསམ་ཚུལ་འདི་དག་ཡེ་ཤུའི་ཆོས་ལུགས་དང་མཐུན་པར་
གཟིགས་ཤིང་། རྒྱུ་མཚན་ཡང་དག་ཅིག་ལ་བརྟེན་ནས་སོ་སོས་འདི་དག་གི་ནང་ནས་
གཅིག་ཐག་གཅོད་བྱེད་དགོས་ཚུལ་གསུངས།
དེ་ལྟ་ནའང་གནད་དོན་འདི་ནི་སྒོམ་སྒྲུབ་ཀྱི་གོ་རྟོགས་དང་། རིགས་པས་དཔྱད་པ་
གཉིས་གཞིར་བཞག་ནས་ཐག་གཅོད་བྱེད་རྒྱུ་ལས་ལྡོག་སྟེ། ཕྱི་ལོ་ ༥༤༣ ལོར་རོ་མན་
རྒྱལ་པོ་ཇ་སི་ཏྲི་ནན་ Justinian གྱིས་ཨོ་རེ་གྷན་གྱི་ཆོས་ལུགས་རིག་པའི་བརྩམས་
ཆོས་གཙོ་བོ་ཐོག་མའི་ཆོས་ཉིད”ཅེས་པ་ལ་སྐྱོན་འཛུགས་དགུ་བྱས་པའི་ལུང་འདྲེན་
མཁྲེགས་འཛིན་གྱི་སྦྱར་ཡིག་བཀྲམས། ཁོང་གིས་ལོ་དེའི་ནང་དུ་ཡེ་ཤུའི་ཆོས་དཔོན་
མེ་ནཱ་སི་ Mennas ལ་གྲོང་ཁྱེར་ ཀོན་སེ་ཊན་ཊི་ནོ་པོལ་ Constantinople གྱི་ནང་དུ་
ཡོད་པའི་མཁན་པོའམ་ཆོས་དཔོན་རྣམས་ཕྱོགས་གཅིག་ཏུ་བསྐོངས་ནས་བཙན་ཐབས་
ཀྱིས་རང་ཉིད་ཀྱི་ལྟ་ཚུལ་རྣམས་ངོས་ལེན་བྱེད་དུ་འཇུག་དགོས་པའི་བཀའ་བསྒོས། རྒྱུ་
མཚན་འདི་ལ་བརྟེན་ནས་ ༥ ༥༣ ལོར་ཀོན་སེ་ཊན་ནོ་པོལ་དུ་བྱུང་བའི་བཀའ་བསྡུ་
གཉིས་པའི་སྐབས་སུ་ཨོ་རེ་གྷན་གྱི་བརྩམས་ཆོས་རྣམས་ལ་གཞུང་ངོས་ནས་སྐྱོན་
བརྗོད་དང་། རྩོམ་པ་པོ་རང་ཉིད་ལ་ཉེས་པ་མ་འདྲ་བ་བཅོ་ལྔ་ཡོད་པར་ཁག་དཀྲིས་ཏེ།



ཐོག་མཐའ་མེད་པའི་རྣམ་ཤེས།
167
སྐྱེ་བ་སླར་ཡང་ལེན་པའི་ཁོང་གི་ཡིད་ཆེས་དེ་ནི་ལྟ་ངན་ཡིན་པའི་ཁྱབ་བསྒྲགས་བྱས།
འཆི་བའི་རྗེས་སུ་ཅི་ཞིག་འབྱུང་གི་ཡོད་མེད་ཀྱི་གནད་དོན་ནི་འདི་ལྟར་ལྷག་པ་ཞིག་
རེད། དེང་སང་ཡེ་ཤུ་པ་མང་པོ་ཞིག་གིས་ ༡༢༧༤ ལོར་ལེ་ཡོན་ Lyon དུ་བྱུང་བའི་
བཀའ་བསྡུ་བཅུ་བཞི་པའི་མཇུག་སྡོམ་ལ་བརྩི་འཇོག་བྱེད་ཀྱི་ཡོད། འཆི་བའི་རྗེས་སུ་
རྣམ་ཤེས་ནི་དེ་མ་ཐག་ཏུ་དག་ཞིང་ངམ་དམྱལ་བ་ལ་འགྲོ་བ་དང་། མཐའ་མའི་ཐག་གཅོད་
ཀྱི་ཉིན་དེར་རྣམ་ཤེས་ཐམས་ཅད་སོ་སོའི་ལུས་པོ་དང་ལྷན་དུ་ཡེ་ཤུའི་ཁྲིམས་ཁང་གི་
མདུན་དུ་ཡར་འགྲེངས་ནས་སོ་སོས་ཅི་ཞིག་བྱས་ཡོད་མེད་ཀྱི་ཐག་གཅོད་ལ་སྒུག་པ་
སོགས་བཀའ་བསྡུ་དེའི་སྐབས་སུ་གཏན་ལ་ཕབ་ཡོད། ལངས་ཕྱོགས་འདི་ནི་ ༡༤༣༩
ལོར་ཕོ་ལོ་རན་སི་ Florence རུ་བྱུང་བའི་བཀའ་བསྡུ་བཅུ་བདུན་པས་བསྐྱར་དུ་གཏན་
འབེབས་བྱས་ཤིང་། རྣམ་ཤེས་ནི་དག་ཞིང་དང་དམྱལ་བ་གང་རུང་ལ་མྱུར་མོར་འགྲོ་
བའི་འགྲེལ་བཤད་ཀྱི་ཚིག་བརྗོད་ཀྱང་སྔོན་མ་དང་ཧ་ལམ་གཅིག་མཚུངས་རེད། འོན་
ཀྱང་། ལངས་ཕྱོགས་འདི་ནི་རྣམ་ཤེས་དེ་མཐའ་མའི་ཐག་གཅོད་ཀྱི་ཉིན་མོའི་བར་དུ་
གཉིད་མཐུག་པོ་ཁུག་བཞིན་པ་ལྟ་བུའི་ངང་ཚུལ་ཞིག་གི་ནང་དུ་གནས་པའི་དེང་དུས་ཀྱི་
ཡེ་ཤུ་པ་མང་པོའི་ཡིད་ཆེས་དང་མི་མཐུན། གང་ལྟར་ཡང་གནད་དོན་འདི་ཚོའི་ཐོག་ལ་
ཡེ་ཤུ་པ་ཚོར་མོས་མཐུན་ཞིག་སྔོན་མར་ཡོད་མ་མྱོང་ལ། དེང་སང་ཡང་མེད། །
མངོན་སུམ་རིག་པའི་བདེན་དཔང་དང༌། ཡང་ན་རྒྱུ་མཚན་ཡང་དག་ཅིག་ལ་
བརྟེན་ནས་འགྲོ་བ་མིའི་རྣམ་ཤེས་ཀྱི་སྐོར་ལ་གླེང་རྒྱུ་ལས། ཡེ་ཤུའི་ཆོས་ལུགས་ཀྱི་
ཆོས་སྡེ་ཡིས་གནད་དོན་འདི་ཆབ་སྲིད་པ་དང་། ཆོས་སྡེའི་དབང་འཛིན་ལྷན་ཚོགས་ཀྱི་
ལག་ཏུ་བཞག་ཡོད། གནད་དོན་འདིའི་ཐད་ལ་དམ་པའི་གསུང་རབ་ཀྱི་ནང་དུ་ཅི་ཡང་
གསུངས་མེད་ནའང་། དུས་རབས་དྲུག་པ་ནས་བཟུང་ཡེ་ཤུའི་ཆོས་ལུགས་རིག་པ་སྨྲ་བ་
ཚོས་སྐྱེ་བ་ཕྱི་མ་ཡོད་པར་ཁས་ལེན་བྱས་མེད། དོན་གནད་འདི་ནི་གསུང་རབ་ཀྱི་ཁུངས་
ལུང་མེད་པ་དང༌། ཡང་ན་ཅུང་ཙམ་ཡོད་པའི་ཐོག་ནས་ཆོས་ལུགས་ཀྱི་དད་པའི་དོན་
དག་ཅིག་ལ་བརྩི་རྒྱུ་ལས། ཨ་གྷ་སི་ཏྲིན་གྱི་གུ་ཡངས་པོའི་བསམ་བློ་ལྟ་བུ་བཟུང་ནས་
བརྟག་དཔྱད་བྱས་ན་ཁེ་ཕན་ཡོད་པ་ཞིག་མ་ཡིན་ནམ།
ཧི་སྦི་རུའམ་ཇེའུ་ཆོས་ལུགས་ཀྱི་རྩོམ་རིག་གི་ནང་དུ་སྐྱེ་བ་ཕྱི་མའི་ལྟ་ཚུལ་འདི་



168 ཐོག་མཐའ་མེད་པའི་རྣམ་ཤེས་
ནི་ ཨ་ནན་ ཊིན་ ཌེ་བེ་ཌ་ Anan teen David དུས་རབས་བརྒྱད་པ། བརྩམས་ཆོས་
ཀྱི་ནང་དུ་ཐེངས་དང་པོར་བྱུང་ཡོད་པར་སྣང་། ཁོང་གིས་ཇིལ་གྲུལ་ gilgul ཞེས་པའི་
ཚིག་འདི་རྣམ་ཤེས་འཕོ་བའི་དོན་ལ་བཀོལ་སྤྱོད་བྱས་འདུག ཇེའུ་ཆོས་ལུགས་ཀྱི་ནང་
དུ་སྐྱེ་བ་ཕྱི་མར་ཡིད་ཆེས་བྱེད་པ་ནི་ཁ་བྷ་ལཱ་ Kabbalah ཞེས་པའི་གསང་ཆོས་ཀྱི་
སྲོལ་རྒྱུན་དང་འབྲེལ་བ་དམ་པོ་ཡོད། ཡིག་ཐོག་ཏུ་བཀོད་ཡོད་པའི་ཁ་བྷ་ལཱའི་བརྩམས་
ཆོས་སྔ་ཤོས་ཤིག་ནི “ཆགས་གྲུབ་ཀྱི་དཔེ་དེབ" Book of formation ཅེས་པ་འདི་
རེད། ཇེའུ་གྲུབ་མཐའ་ཞིག་གི་འདོད་ཚུལ་ལ། དཔེ་དེབ་འདི་ནི་ལུང་སྟོན་པ་པོ་ཨབ་
རཱ་ཧམ་ Abraham ༼ཕྱི་ལོ་སྔོན་གྱི ༡༧༠༠༽ གྱིས་བརྩམས་ནས་བྲག་ཕུག་ཅིག་
གི་ནང་དུ་བཞག་པ་དང༌། ཕྱིས་སུ་དུས་རབས་དང་པོའི་ནང་རཱ་བྷ་ཡི་ཤེ་མོན་ Rabbi
Shimon Bar Yochat གྱིས་གསར་རྙེད་བྱས་ཤིང་། ཁོང་ལ་ཆོས་འདི་རང་གི་སློབ་མ་
རྣམས་ལ་སྟོན་དགོས་པའི་དཀོན་མཆོག་གི་བཀའ་འཁྲོལ་ཐོབ་པར་བཤད། དུས་རབས་
བཞི་པའི་ནང་དུ་སི་པན་ནས་ཡིན་ཞིང་ཁ་བྷ་ལཱའི་སྲོལ་རྒྱུན་ལ་གཏོགས་པའི་ཌེ་ ལེ་འོན་
Moses De Leon གྱིས་རང་གི་སྲོལ་རྒྱུན་གྱི་ལྟ་གྲུབ་རིག་པའི་ནང་དུ་ཤུགས་རྐྱེན་ཧ་
ཅང་ཆེ་བའི་དཔེ་དེབ་ “རྫོའོ་ཧར་" Zohar ཞེས་པ་དེ་ཐོག་མར་ཀློག་པ་པོ་ཚོའི་སྤྱན་
ལམ་དུ་དྲངས། ཁོང་གིས་དཔེ་དེབ་འདི་ནི་ལོ་ངོ་ཆིག་སྟོང་གི་ཡར་སྔོན་ལ་ཐང་དྲིལ་གྱི་
ཐོག་ཏུ་བྲིས་ཡོད་པ་དེ་རང་གིས་གསར་རྙེད་བྱས་ཚུལ་བརྗོད་འདུག ཇེའུ་ཆོས་ལུགས་
ཀྱི་སྲོལ་རྒྱུན་འདིའི་ནང་དུ་སྐྱེ་བ་ཕྱི་མ་འབྱུང་ཚུལ་གྱི་རྙོག་འཛིངས་ཆེ་བའི་ཆོས་ཉིད་
ཁག་ལ་འགྲེལ་བརྗོད་བྱེད་པའི་བསྟན་བཅོས་གཙོ་བོ་ཞིག་ནི་ སྐྱེ་བ་ཕྱི་མར་འཇུག་སྒོ་
ཞེས་པ་དེ་ཡིན། དཔེ་དེབ་འདི་ནི་ཁ་བྷ་ལཱའི་སློབ་དཔོན་རྭ་སྦི་ཨ་སེག་ Rabbi Isaac
Luria: (1534-72) གི་བརྩམས་ཆོས་རྣམས་གཞིར་བཟུང་ནས་ཁོང་གི་སློབ་མ་རྭ་སྦེ་
ཆམ་ Rabbi Chaim Vital གྱིས་ཕྱོགས་བསྒྲིགས་བྱས་པ་ཞིག་རེད། “ཕུལ་བྱུང་གི་
དཔེ་དེབ” ཅེས་པའི་ནང་དུ་སྐྱེ་བ་ཕྱི་མ་ཡོད་ཚུལ་ལ་རྒྱབ་རྟེན་གྱི་རིགས་པ་ཞིག་གསལ་
བཤད་བྱས་ཡོད་པ་ནི་སྔ་མོའི་ཡེ་ཤུའི་ཆོས་ལུགས་རིག་པ་སྨྲ་བ་ཨོ་རེ་གྷན་གྱི་ལྟ་ཚུལ་
དང་མཚུངས་ཤིང་། ཇེའུ་ཆོས་ལུགས་ཀྱི་གསང་ཆོས་ཀྱི་གྲུབ་མཐའ་འདི་གཞིར་བཞག་
ན། རྣམ་ཤེས་ནི་མཐའ་མར་རང་ཉིད་འབྱུང་ས “ལྟོས་མེད་” ཀྱི་ནང་དུ་སླར་ཡང་འཛུལ་



ཐོག་མཐའ་མེད་པའི་རྣམ་ཤེས། 169
དགོས། ཡིན་ཡང་། དེ་ལྟར་འབྱུང་བར་རྣམ་ཤེས་ཀྱིས་རྫོགས་ལྡན་བསྒྲུབ་དགོས་པ་དང་།
རྫོགས་ལྡན་དེ་ཚོའི་ས་བོན་ནི་རྣམ་ཤེས་རང་སྟེང་དུ་བཏབ་ཡོད། གལ་ཏེ་རྣམ་ཤེས་ཤིག་
གིས་ཚེ་འདིའི་ནང་དུ་དགེ་བ་རྣམས་རྫོགས་པར་མ་བཅུག་ཚེ། རྣམ་ཤེས་དེས་སླར་ཡང་
སྐྱེ་བ་ལེན་དགོས་པ་དང་། དཀོན་མཆོག་དང་ལྷན་འཛོམས་ཀྱི་ཆ་རྐྱེན་མ་ཚང་བར་དུ་
དེ་ལྟར་བྱེད་དགོས་པ་རེད། ཡིད་ཆེས་འདི་ནི་ཇེའུ་ཆོས་ལུགས་ཀྱི་ ཧཱ་སིའི་ཌིའི་སམ་
Hasidism སྲོལ་རྒྱུན་གྱི་ནང་ད་ལྟའི་བར་དུ་རྒྱུན་འཛིན་བྱས་ཡོད།
ནང་པའི་སྐྱེ་བ་ཕྱི་མར་ལྟ་ཚུལ།
སྐྱེ་བ་ཕྱི་མར་ཡིད་ཆེས་བྱེད་པ་ནི་སངས་རྒྱས་ལ་ཐར་བ་ཐོབ་པའི་མྱོང་བ་ནས་འགོ་
བརྩམས་ཏེ་ནང་པའི་གྲུབ་མཐའ་ཚང་མའི་ནང་དུ་ཡོད། ཁོང་གིས་འགྲོ་བ་མིའི་སེམས་
གཤིས་འབྱུང་བ་དང་། འགྲོ་བ་མིའི་སྦྲུ་མ་ཆགས་པ་གཉིས་ལ་ཆ་རྐྱེན་གསུམ་ཚང་
དགོས་པར་གསུངས་ཤིང་། དེ་དག་ནི་ཕ་མའི་འཁྲིག་སྤྱོད་དང་། མ་ཡི་སྒོ་ང་། དུས་དེར་
ཕ་མ་འདི་ཚོར་སྐྱེ་བར་ལས་ཀྱིས་སྨིན་པའི་བར་དོའི་རྣམ་ཤེས་ཤིག་བཅས་རེད། རྣམ་
ཤེས་འདི་ལྟ་བུ་ལ་སོ་སོའི་ལས་སམ་སྐྱེ་བ་སྔོན་མ་དག་གི་བྱ་སྤྱོད་སོགས་ཀྱིས་ཤུགས་
རྐྱེན་ཐེབས་ངེས་ཀྱང་། ཕ་མ་སུ་ཞིག་ལ་སྐྱེ་མིན་ཁོ་ཚོས་འདེམས་ཀ་བྱེད་ཆོག དེ་བས་
ན་སྐྱེ་བ་སླར་ཡང་ལེན་པ་ནི་འདས་པའི་བྱ་སྤྱོད་ཁག་གིས་འབྱུང་འགྱུར་ཡོངས་སུ་གཏན་
ཁེལ་ཞིང་། ཆ་ཚང་ལས་ལ་དབང་བའི་གནད་དོན་ཞིག་མིན། །
སྐྱེ་བ་སྔོན་མ་རྣམས་སྒོམ་གྱི་ལམ་ནས་གསར་རྙེད་བྱེད་པ་འདི་ནི། ཏིང་ངེ་འཛིན་
བསྒྲུབས་ནས་ཤེས་པའི་འབྱུང་ཁུངས་དང་ངོ་བོ་རང་བཞིན་ལ་རྩད་ཞིབ་བྱེད་པར་བཀོལ་
བའི་ནང་པའི་སྒོམ་ཆེན་པའི་མི་རབས་མང་པོས་བསྐྱར་ཟློས་བྱས་པར་རྗོད་ཀྱི་ཡོད།
འདི་ནི་རྩ་བའི་ཆ་ནས་དྲན་པ་བརྒྱུད་ནས་ལག་བསྟར་བྱས་པ་ཞིག་ཡིན་ཞིང་། བསྐྱར་
དྲན་བྱེད་པ་ནི་དྲན་པའི་གོ་དོན་གཙོ་བོ་ཞིག་རེད། ཕལ་ཆེར་དེང་སང་ནང་པའི་གྲུབ་
མཐའ་ཚང་མས་སྐྱེ་བ་སྔོན་མ་ཡོད་པའི་གོ་རྟོགས་འདི་ཁས་ལེན་བྱེད། དེང་དུས་ཀྱི་ཛན་
རྗེས་འཇུག་པ་ཁག་ཅིག་གིས་ནང་པའི་སྐྱེ་བ་སྔ་ཕྱིའི་རྣམ་གཞག་ནི་བདེན་པ་མིན་པའམ་
འབྲེལ་བ་མེད་པའི་ཚུལ་དུ་དོར་ཡོད་ཀྱང་། འདི་ནི་ཌོའོ་ཀན་ ཛན་ཅེའི་ Dogen Zenji
ལྟ་བའི་ལངས་ཕྱོགས་ཤིག་མིན། ཁོང༌ 1200-53 ནི་ཉི་ཧོང་དུ་ཛན་གྱི་གྲུབ་མཐའ་སོའོ་



170 ཐོག་མཐའ་མེད་པའི་རྣམ་ཤེས།
ཊོའོ་ soto School ཟེར་བ་དེ་གསར་འཛུགས་བྱེད་མཁན་ཡིན། ཁོང་གི་གསུང་འབུམ་
གཙོ་བོ་ནང་གི ”ཆོས་རྣལ་མའི་སྤྱན་གྱི་མཛོད”ཅེས་པ་ཐེ་བའི་བསྟན་བཅོས་ཁག་ཅིག་
གིས་བརྗོད་གཞི་འདི་ལ་གླེང་སློང་གསལ་པོ་བྱས་ཡོད་ལ། “ རྒྱུ་འབྲས་ཀྱི་ཡིད་ཆེས་ཟབ་
མོ་" ཞེས་པའི་ནང་དུ་ཁོང་གིས་ལས་ཁས་མི་ལེན་པའི་ཛན་གྱི་སློབ་དཔོན་ཚོར་སྐྱོན་
བརྗོད་དང་། ''དུས་གསུམ་གྱི་ལས་” ཞེས་པའི་ནང་དུ་གནད་དོན་འདི་ལ་དཔྱད་པ་ཞིབ་
མོ་བཏང་འདུག
དེང་སང་ཡེ་ཤུའི་ཆོས་ལུགས་ཀྱི་རྗེས་འབྲང་བ་ཕལ་ཆེ་བས་རྣམ་ཤེས་ནི་མ་ཡི་
མངལ་དུ་ཆགས་སྐབས་གང་ཟག་སོ་སོའི་གནས་སྟངས་ཀྱི་ཐོག་ནས་གསར་དུ་བསྐྲུན་
པར་འདོད། འོན་ཀྱང་། ཡིད་ཆེས་འདི་ལ་དམ་པའི་གསུང་རབ་ཀྱི་ནང་དུ་རྟེན་གཞི་གང་
ཡང་མེད། ཁོང་ཚོར་མཐུན་སྣང་གི་ཡིད་ཆེས་ཤིག་ཡོད་པ་ནི་འཆི་བའི་རྗེས་སུ་རྣམ་
ཤེས་དེ་མགྱོགས་པོར་དང་། ཡང་ན་འཕྱི་བོར་དག་ཞིང་དང་དམྱལ་ཁམས་གང་རུང་
ཞིག་ལ་སོང་ནས་སླར་ཡང་ལོག་རྒྱུ་མེད་པ་འདི་རེད། ཡིད་ཆེས་འདི་དག་གང་ཞིག་
ཡིན་ཡང་། མངོན་སུམ་དང་གཏན་ཚིགས་ཀྱིས་ར་སྤྲོད་བྱེད་ཐུབ་པ་ཞིག་མིན། དེའི་
ཕྱིར་ཡིད་ཆེས་འདི་ཚོ་ནི་ཚན་རིག་གི་ཚོད་དཔག་དང་། ཡང་ན་ལྟ་གྲུབ་རིག་པའི་
མཇུག་སྡོམ་ལྟ་བུར་བརྩི་འཇོག་བྱེད་མི་ཐུབ། ཡིད་ཆེས་འདི་དག་ནི་ཐུན་མོང་གིས་ཁས་
ལེན་པའི་གསུང་རབ་ཀྱི་རྟེན་གཞི་ཞིག་མེད་པའི་ཆོས་ལུགས་ཀྱི་ཆོ་གའི་ཕྱག་ལེན་ཞིག་
རེད།། །
སྐྱེ་བ་སྔ་ཕྱི་ལ་ཚན་རིག་གིས་ཞིབ་འཇུག་བྱེད་པ།
ད་ལྟའི་ལྟ་གྲུབ་སྨྲ་བ་དང༌། དབང་རྩའི་ཚན་རིག་པ། སེམས་ཁམས་རིག་པ་སྨྲ་བ་བཅས་
ཕལ་ཆེ་བ་ལ་འགྲོ་བ་མིའི་སེམས་ནི། མངལ་གྱི་གནས་སྐབས་སུ་གྲུབ་པའི་ཀླད་པ་གཙོ་
བོའི་དབང་རྩའི་མ་ལག་དང་ཆབས་ཅིག་ཏུ་དར་བསྐྱེད་བྱས་ཤིང་། སེམས་བྱུང་དང་ཤེས་
པའི་ངང་ཚུལ་ཚང་མ་འཆི་བ་དང་ལྷན་དུ་འགག་པའི་ཡིད་ཆེས་བརྟན་པོ་ཞིག་ཡོད། ལྟ་
ཚུལ་འདིའི་ནང་དུ་ཤེས་པའི་ངང་ཚུལ་དང་སེམས་ཀྱི་ནུས་རྩོལ་ཚང་མ་ཀླད་པའི་བྱེད་
ལས་དང་། ཡང་ན་ཀླད་པའི་མངོན་ཐོན་གྱི་ཁྱད་ཆོས་ཤིག་ལས་ཅི་ཡང་མིན། ཡིན་



ཐོག་མཐའ་མེད་པའི་རྣམ་ཤེས། 171
ཡང་། སེམས་ཀྱི་ཞིབ་འཇུག་དེ་ཀླད་པ་དང་། སྤྱོད་པ། འགྲོ་བ་མིའི་སེམས་གཤིས་སྤྱིར་
བཏང་བ་སོགས་ལ་བརྟག་དཔྱད་བྱེད་པ་གཅིག་པུའི་ཐོག་ཏུ་ཚོད་འཛིན་ཅི་ཙམ་ལ་བྱས་
ན་དེ་སྲིད་བར་དུ་ཤེས་པའི་གོ་རྟོགས་ནི། དངོས་ཁམས་ཀྱི་འབྲེལ་བའི་ཐོག་ནས་རྙེད་
པའི་སེམས་རགས་པའི་འཇུག་ཚུལ་རྣམས་ཀྱི་ཚད་བཀག་ལས་བརྒལ་མི་ཐུབ། དངོས་
གཙོའི་ལངས་ཕྱོགས་འདིའི་ཚད་བཀག་གིས་དེ་ལས་བྱུང་བའི་སེམས་ལ་ལྟ་ཚུལ་འཛིན་
སྟངས་དེའང་དངོས་གཙོ་རང་བཞིན་ཞིག་ཡིན་པ་དང་པོ་ནས་ཐག་གིས་ཆོད་ཡོད། །
བསྐྱར་ཞིབ་ཅིག་བྱས་ན། སེམས་ནི་ཀླད་པའི་དངོས་ཁམས་ཀྱི་ཁྱད་ཆོས་ཤིག་
ཡིན་ཞེས་པའི་སྐད་ཆ་འདི་ནི་དེང་སང་བློའི་འཛིན་པའི་ཚན་རིག་པ་ཐུན་མོང་ནས་ངོས་
ལེན་བྱེད་ཀྱང་། འདི་ནི་དབང་རྩའི་ཚན་རིག་དང་སེམས་ཁམས་རིག་པའི་བྱེད་ཐབས་ཀྱི་
ཐོག་ནས་ར་སྤྲོད་པའམ་སུན་ཕྱུང་ཐུབ་པའི་ཚན་རིག་གི་ཚོད་དཔག་ཅིག་མིན། སེམས་
སྤྱིར་བཏང་བའི་བྱེད་ལས་ཁག་ནི་ཀླད་པའི་ནུས་རྩོལ་བྱེ་བྲག་པ་རྣམས་ལ་འབྲེལ་ཡོད་
ཡིན་པ་ཤེས་ནའང་། འབྲེལ་བ་དེ་དག་གི་རང་བཞིན་ཏག་ཏག་ཅིག་ད་དུང་སུ་ཞིག་གིས་
ཀྱང་ཤེས་མེད། དེའི་ཁར་ཚན་རིག་པ་ཚོས་སེམས་ཀྱི་མངོན་ཚུལ་རང་གི་དངོས་ཡོད་
ཀྱི་ངོ་བོའི་ཐད་ལའང་མགོ་འཐོམ་ཡོད། སྔོན་དུ་བཤད་པ་ཇི་བཞིན་ཚན་རིག་པ་ཚོས་
འགྲོ་བ་མི་དང་། སྐྱེ་ལྡན་གཞན་གྱི་སྟེང་དུ་ཤེས་པ་ལ་དགོས་པའི་ཚད་ལྡན་གྱི་རྒྱུ་རྐྱེན་
རྣམས་རྟོགས་མེད། །
སྐྱེ་བ་སྔ་ཕྱིའི་རྣམ་གཞག་ལ་རྒྱབ་སྐྱོར་བྱེད་སྲིད་པའི་བདེན་དཔང་ལ་ཐ་ན་བསམ་
གཞིགས་ཀྱང་མི་བྱེད་པའི་ཚན་རིག་གི་ལངས་ཕྱོགས་འདིའི་རྩ་བ་ཟབ་ཅིང་། ཚན་རིག་
པ་ཚོས་ལངས་ཕྱོགས་འདི་བརྟན་པོར་འཛིན་པ་ལ་རྒྱུ་མཚན་ཡག་པོ་ཞིག་ཡོད། གལ་
སྲིད་གང་ཟག་སོ་སོའི་ཤེས་པ་ནི་ཀླད་པ་ལས་བྱུང་བ་མིན་ཞིང་འཆི་བའི་དུས་སུ་མ་
འགག་ཚེ་འདིའི་ཤུགས་རྐྱེན་ནི་ཚན་རིག་གི་སེམས་ཀྱི་གོ་རྟོགས་གཅིག་པུའི་སྟེང་ལ་
མི་ཐེབས། སྐྱེ་བ་ཕྱི་མ་ཡོད་པ་བདེན་ཚེ་འདིས་སའི་གོ་ལའི་སྟེང་དུ་སེམས་ལྡན་གྱི་སྐྱེ་
ལྡན་དང་ཚེ་སྲོག་བྱུང་བ་ནི་དངོས་གཟུགས་ཀྱི་རྒྱུ་རྐྱེན་གཅིག་པུའི་རྒྱུ་མཚན་ཞིག་མིན་
པ་ཤུགས་སུ་སྟོན་ཞིང་། དེའི་ཕྱིར་འཕེལ་འགྱུར་རིག་པའི་རྣམ་གཞག་ལ་རྩ་བའི་ཆ་ནས་
བསྐྱར་ཞིབ་བྱས་ནས་དངོས་ཁམས་མ་ཡིན་པའི་ཤུགས་རྐྱེན་ནི་ཤེས་པ་དང་ཚེ་སྲོག་



172 ཐོག་མཐའ་མེད་པའི་རྣམ་ཤེས།
གི་ཐོག་མ་དང༌། སྐྱེ་དངོས་འཕེལ་འགྱུར་གྱི་བརྒྱུད་རིམ་ཧྲིལ་པོ་ལ་ཐེབས་ཡོད་པར་
བསམ་དགོས། མཇུག་འབྲས་ཚབས་ཆེན་ཡོད་ས་ནི་སྐྱེ་དངོས་རིག་པ་གཅིག་པུ་མིན་
ཞིང་། གལ་ཏེ་དངོས་ཁམས་ཀྱི་རང་བཞིན་མ་ཡིན་པའི་ཤེས་རྒྱུན་གྱིས་དངོས་ཁམས་
ཀྱི་སྐྱེ་ལྡན་ལ་ཤུགས་རྐྱེན་ཐེབས་པ་དང་། སྐྱེ་ལྡན་དེས་ཚུར་ཤུགས་རྐྱེན་ཐེབས་བཞིན་
ཚེ་གཅིག་ནས་གཅིག་ལ་འགྲོ་བ་བདེན་ཚེ། དངོས་ཁམས་རིག་པ་བ་ཚོས་འཇིག་རྟེན་
ཧྲིལ་པོའི་ནང་གི་དངོས་ཁམས་ཀྱི་རྒྱུ་འབྲས་ཀྱི་ངོ་བོ་ལ་རྩ་བའི་ཆ་ནས་བསྐྱར་ཞིབ་ཅིག་
བྱེད་དགོས་རྒྱུ་རེད། སྐབས་དེར་རང་བྱུང་ཁམས་ནི་དངོས་ཁམས་མ་ཡིན་པའི་ཤུགས་
རྐྱེན་ལའང་འཇུག་པ་མཐོང་ཞིང་། དུས་རབས་མང་པོར་དངོས་གཙོ་སྨྲ་བ་ཚོས་ཁས་མི་
ལེན་ཞིང་ལྷ་ཡོད་སྨྲ་བ་ཚོས་ཡིད་ཆེས་བྱས་པའི་ཆོས་ཀྱི་ཐེ་གཏོགས་རྣམས་ལའང་གོ་
སྐབས་ཤིག་ཡོད་ཀྱི་རེད། དོན་ངོ་མར་ཉེན་ཁ་ཧ་ཅང་ཆེ་བའི་རྒྱུ་མཚན་ནི་ཚན་རིག་པ་
སྟོང་ཕྲག་མང་པོ་དང་
། ཁོང་ཚོའི་ལས་གནས་ཀྱི་ཉམས་ཞིབ་ཁང་ཁག་གི་མཚན་སྙན་དེ་
ཡོངས་སུ་དངོས་གཙོ་རིང་ལུགས་ཀྱི་འཇིག་རྟེན་ལྟ་ཚུལ་ལ་བརྟེན་ཡོད། གལ་སྲིད་རང་
བྱུང་ཁམས་ཀྱི་སྐོར་ལ་ཡོད་པའི་སོ་སོའི་རྩ་བའི་བདེན་འཛིན་རྣམས་དོན་དངོས་དང་མི་
མཐུན་པ་ར་སྤྲོད་བྱས་ཚེ། ཁོང་ཚོ་མང་པོ་ཞིག་ཁ་སྐྱེངས་ཤིང་ངོ་ཚ་རྒྱུ་རེད། ཁོང་ཚོ་
གང་མང་ཞིག་ལ་མཚོན་ན། བདེན་འཛིན་དེ་ཚོར་དཀའ་ངལ་སྤྲོད་པའི་མངོན་སུམ་གྱི་
བདེན་དཔང་རྣམས་སྣང་མེད་དུ་གཏོང་རྒྱུ་ནི་བདེ་འཇགས་ཀྱི་ལམ་ཁ་ཞིག་ཡིན། འོན་
ཀྱང་། རྨོངས་དད་ལས་བྱུང་བའི་འཁྲུལ་སྣང་གི་བདེ་འཇགས་འདི་ལྟ་བུ་ནི་སེམས་རྒྱ་
ཆེ་ཞིང་། རང་སྐྱོན་མཐོང་ཐུབ་པའི་ཚན་རིག་པའི་འཚོལ་ཞིབ་ཀྱི་བླ་སྲོག་དང་འགལ་
བ་ལྟག་སྤྲོད་དུ་གྱུར་འདུག ཁྱད་མཚར་བ་ཞིག་ལ་བློ་རྒྱ་འདི་ལྟར་དོག་པའི་ཚན་རིག་པ་
ཚོས་དུས་སྐབས་བར་མའི་ཆོས་ལུགས་མཁས་པ་ཚོར་ལད་ཟློས་བྱེད་བཞིན་པ་རེད།
མཁས་པ་དེ་ཚོས་དེང་རབས་ཀྱི་ཚན་རིག་ཐོག་མར་འབྱུང་བར་བཀག་རྒྱ་བྱས་ཤིང་།
ཡུལ་དངོས་ཁམས་ཀྱི་འཛམ་གླིང་གི་རང་བཞིན་ལ་ཚན་རིག་གིས་འཚོལ་ཞིབ་བྱེད་པའི་
ལས་དེར་འགོག་རྐྱེན་བཟོས་པ་ཇི་བཞིན། ཚན་རིག་པ་འདི་ཚོས་ཤེས་པ་དང་སེམས་ཀྱི་
རང་བཞིན་ལ་ཕྱོགས་སུ་མ་ལྷུང་བའི་ཚན་རིག་གི་ཞིབ་འཇུག་ཅིག་ཡོང་བར་འགོག་རྐྱེན་
བྱེད་ཀྱི་ཡོད།



178
ཐོག་མཐའ་མེད་པའི་རྣམ་ཤེས།
འཆི་བའི་རྗེས་སུ་ཅི་ཞིག་འབྱུང་བའི་ཐད་ཀྱི་ཡེ་ཤུ་ཆོས་ལུགས་དང་། དངོས་
གཙོ་སྨྲ་བའི་ཡིད་ཆེས་དེ་དག་ནི་སོ་སོའི་སྤྱི་ཚོགས་ཀྱི་ནང་དུ་དོགས་འདྲི་མ་བྱས་པར་
སྤྱི་ཡོངས་ནས་ལྷག་ཡོད་ཀྱང་། སྐྱེ་བ་སྔ་ཕྱིའི་རྣམ་གཞག་ཁག་ཅིག་ནི་མྱོང་བ་གཙོ་
བཟུང་གི་བརྟག་དཔྱད་དང་ལུགས་མཐུན་གྱི་དཔྱད་པ་སོགས་ཀྱི་བརྗོད་གཞི་རུ་གྱུར་
ཡོད། འདས་པའི་ལོ་ངོ་ལྔ་བཅུ་ལྷག་ལ་ཚན་རིག་པ་ཚོས་འཛམ་གླིང་གང་སར་ལོ་ན་ཕྲ་
བའི་ཕྲུ་གུ་ཚོས་སོ་སོའི་སྐྱེ་བ་སྔོན་མ་དྲན་པའི་གནས་ཚུལ་ལ་ཞིབ་འཇུག་བགྱིས་ཡོད།
གྲོངས་ཟིན་པའི་ ཨིན་ སི་ཊི་ཝིན་སཱན་ Ian Stevenson གྱིས་ཞིབ་འཇུག་འདིའི་
རིགས་ཐོག་མར་འགོ་བརྩམས་པར་མ་ཟད། འདིའི་སྐོར་ལ་བརྩམས་ཆོས་ཀྱང་མང་པོ་
ཞིག་སྤེལ་ཡོད། ཁོང་ནི་སེམས་གཅོང་བཅོས་ཐབས་རིག་པའི་སློབ་དཔོན་ཆེན་མོ་དང་།
ཝར་ཇི་ནེ་ཡའི་མཐོ་སློབ་ཀྱི་གཤིས་རྒྱུད་ཉམས་ཞིབ་སྡེ་ཚན་གྱི་འགན་འཛིན་སོགས་
བྱས་མྱོང་། ཁོང་གི་ལས་རོགས་ ཇིམ་ ཊ་ཀར་ Jim Tucker གྱིས་བློ་རྒྱ་ཡངས་པའི་
ཚན་རིག་གི་ཞིབ་འཇུག་གི་ནང་དུ་ལས་དོན་འདི་རྒྱུན་འཁྱོངས་བྱེད་བཞིན་པ་རེད།
མི་མང་པོ་ཞིག་ལ་མཚོན་ན། ཞོགས་པ་གཉིད་ལས་སད་སྐབས་མདང་དགོང་
གི་རྨི་ལམ་དྲན་རྒྱུའང་ཁག་པོ་ཞིག་རེད། ང་ཚོ་རང་ཉིད་ཀྱི་སྒོ་ལྔའི་མྱོང་ཚོར་དང་ཉི་མ་
གསར་པ་ཞིག་གི་བསམ་བློའི་ནང་དུ་ཞུགས་པ་དང་། བརྗེད་ངས་ནི་དེ་མ་ཐག་ཏུ་རང་
ཤུགས་ཀྱིས་འབྱུང་། དེ་མཚུངས་སུ་སྐྱེ་བ་སྔོན་མའི་དྲན་ཤེས་རྣམས་ཀྱང་ཕྲུ་གུ་ཞིག་གི་
མི་ཚེ་གསར་པའི་ནང་དུ་བྱུང་བའི་སྦྱངས་སྟོབས་ཀྱིས་རིམ་པས་ཉམས་པར་བྱེད་པར་
སྣང་། དེ་ལྟ་ནའང་། གལ་སྲིད་སྐྱེ་བ་སྔོན་མ་དེ་འཆི་བ་དྲག་པོ་གློ་བུར་ཐོག་རྒྱག་ཅིག་གི་
ངང་ནས་ཤི་ཡོད་ཚེ། བརྗེད་ངས་ཀྱི་བརྒྱུད་རིམ་འདི་རེ་ཞིག་ལ་འབྱུང་མི་ཐུབ། འདི་ནི་
འཆི་བ་གློ་བུར་དུ་འབྱུང་སྐབས་ཚེ་དེའི་ལས་འཕྲོ་ཞིག་ལྷག་ཡོད་པ་དང་འདྲ་ཞིང་། དེ་
ནི་སྐྱེ་བ་སྔོན་མ་དྲན་པར་བྱེད་པ་ལ་ཕན་ཐོགས་པར་སྙམ། སི་ཊི་ཝིན་སཱན་དང་ཁོང་གི་
ལས་རོགས་ཚོས་ཞིབ་འཇུག་བྱས་པའི་སྐྱེ་བ་སྔོན་མ་དྲན་པར་བརྗོད་པའི་ཕྲུ་གུ་མང་ཆེ་
བས་རང་གི་སྐྱེ་བ་སྔོན་མའི་ནང་དུ་འཆི་བ་དྲག་པོ་གློ་བུར་བ་ཞིག་བྱུང་ཡོད་ཚུལ་བརྗོད་
འདུག ཕྲུ་གུ་འདི་འདྲས་སྐྱེ་བ་སྔོན་མའི་སྐོར་ལ་སྐད་ཆ་བཤད་པ་རྒྱུན་དུ་ལོ་ལྔ་ནས་
བརྒྱད་ཀྱི་བར་ལ་མཚམས་འཇོག་གི་ཡོད།



174 ཐོག་མཐའ་མེད་པའི་རྣམ་ཤེས།
ཕྲུ་གུ་འདི་ཚོས་སོ་སོའི་སྐྱེ་བ་སྔོན་མ་ཡིན་པར་བརྗོད་པའི་མི་གྲོངས་ཟིན་པ་ཞིག་
གི་གནས་ཚུལ་དེ་འཕྱུགས་པ་མེད་པར་གསལ་པོར་བཤད་ཡོད་པ་ནི་ཡ་མཚར་བ་ཞིག་
རེད། འདི་དག་ལས་ཀྱང་ཡ་མཚར་བ་ཞིག་ནི་ཕྲུ་གུ་ཉིས་བརྒྱ་ལྷག་ལ་ཞིབ་འཇུག་གཟབ་
ནན་བྱས་པའི་ནང་དུ་ཕྲུ་གུ་ཚོའི་ལུས་ཕུང་གི་རྟགས་དང་། སྐྱོན་ཆ་སོགས་སོ་སོའི་སྐྱེ་
བ་སྔོན་མ་ཡིན་པར་བརྗོད་པའི་མི་ཤི་ཟིན་པ་དེའི་སྟེང་གི་རྟགས་དང་ཧ་ཅང་མཚུངས་
པ་འདི་ཡིན། རྟགས་དེ་ཚོ་མང་ཆེ་བ་ནི་རྨ་སྒྲོས་རེད། ཚབ་མཚོན་གྱི་གནས་ཚུལ་ཞིག་
དྲངས་ན། རྒྱ་གར་གྱི་བུ་ཞིག་སྟེ། ཧཱ་ནུ་མན་ཊ་ Hanumant སྐྱེས་དུས་རང་གི་བྲང་
ཁའི་དཀྱིལ་མ་རུ་མངོན་གསལ་དོད་པའི་རྟགས་ཕྲན་བུ་མང་པོ་ཞིག་ཡོད། ཁོ་མངལ་དུ་
མ་ཆགས་པའི་བདུན་ཕྲག་འགའི་སྔོན་ན་རང་གི་གྲོང་པའི་ནང་དུ་མི་ཞིག་གི་བྲང་ཁོག་
ལ་མེ་མདའ་ཐུང་ངུ་ཞིག་གིས་ཐག་ཉེ་ས་ནས་གཞུས་ཏེ། ཁོང་ཧ་ལམ་དེ་མ་ཐག་ཏུ་
འདས་གྲོངས་སུ་ཕྱིན་འདུག ལོ་གསུམ་ནས་ལྔའི་བར་དུ་ཧཱ་ནུ་མན་ཊ་ཡིས་རང་ཉིད་མི་
དེ་ཡིན་པ་ལྟར་དུ་སྐད་ཆ་བཤད་པ་རེད། སི་ཊི་ཝིན་སཱན་གྱིས་བུ་དེའི་སྟེང་གི་རྒྱུན་ལྡན་
མ་ཡིན་པའི་རྟགས་དེ་ཚོ་དང་། གྲོངས་ཟིན་པའི་མི་དེའི་མེ་མདའི་རྨ་སྒྲོས་གཉིས་ཧ་ཅང་
མཚུངས་པ་གཤིན་པོ་དེའི་སྙན་ཐོ་ཡིག་ཆ་བརྒྱུད་ནས་ར་སྤྲོད་བྱས་ཡོད།
སི་ཊི་ཝིན་སཱན་གྱིས་འདི་ལྟ་བུའི་ཞིབ་འཇུག་བརྒྱད་ཀྱི་ནང་དུ་ཕྲུ་གུ་ཚོའི་ལུས་
པོའི་རྟགས་དང་། སོ་སོའི་སྐྱེ་བ་སྔོན་མ་ཡིན་པར་བརྗོད་པའི་གཤིན་པོའི་ལུས་སྟེང་
དུ་མདེ འུ་འཕོག་ས་དང་ཕྱིར་འབུད་སའི་རྨ་ཤུལ་གཉིས་ཆ་འདྲ་བར་ངོས་འཛིན་བྱས་
ཤིང་། རྟགས་ཆུང་ངུ་ཞིག་མདེའུ་འཕོག་སར་ཡོད་ལ། མདེའུ་ཕྱིར་འབུད་སར་ཅུང་ཆེ་
ཞིང་འཁྱོག་པོ་ཡིན་པའི་རྟགས་རེ་ཐོན་འདུག སི་ཊི་ཝིན་སཱན་གྱིས་རྟགས་འདི་ཚོ་ལུས་
ཕུང་གཅིག་ནས་གཅིག་གི་སྟེང་ལ་འཕོ་ཚུལ་དེར་གསལ་བཤད་བྱེད་པར། གཤིན་པོའི་
གཤིས་རྒྱུད་དང་དྲན་ཤེས་རྣམས་རྒྱུན་འཛིན་བྱེད་པའི་ཁྱབ་ཁོངས་ཤིག་ཡོད་པ་གྲོས་
གཞིར་བཏོན་ཡོད། ཁོང་གིས་ཁྱབ་ཁོངས་འདི་ལ་སེམས་འདྲེན་བྱེད་ཅེས་བརྡ་སྦྱར་
འདུག
ཀུན་གཞིའི་སྐོར་གྱི་ཚན་པའི་ནང་དུ་གླེང་ཟིན་པ་ལྟར། ནང་པས་གནའ་སྔ་
མོ་ནས་སྲོག་ལ་བརྟེན་ནས་ལུས་པོའི་ཁྱད་རྟགས་དང་། དྲན་ཤེས་ལྟ་བུ་གནས་དུས་



ཐོག་མཐའ་མེད་པའི་རྣམ་ཤེས།
175
གཅིག་ནས་གཅིག་ལ་འཕོ་བར་འགྲེལ་བརྗོད་བྱས་ཡོད། སྲོག་ནི་ཚེ་གཅིག་ནས་གཅིག་
ལ་རྒྱུན་མཐུད་བྱེད་ཅིང་། ཀུན་གཞི་ལས་ལོགས་སུ་འབྱེད་རྒྱུ་མེད་པའི་གནས་ཚུལ་
གྱི་ཁྱབ་ཁོངས་ལྟ་བུ་ཞིག་ལ་ངོས་འཛིན་བྱེད་ཆོག ཀུན་གཞི་ནི་འགྲོ་བ་མིའི་གཟུང་
འཛིན་གྱི་སེམས་དང་དངོས་གཟུགས་གཉིས་ལ་ལྟོས་ནའང་གཞི་རྩའི་རང་བཞིན་ཞིག་
ཡིན། གནས་ཚུལ་ཚོགས་པའི་བར་སྣང་འདི་ནས་དངོས་གཟུགས་དང་སེམས་གཉིས་
ཀའི་སྣང་བ་རྣམས་འབྱུང་ཞིང་། ང་ཚོའི་སྣང་འཛིན་གྱི་མྱོང་ཚོར་དང་གོ་རྟོགས་ཀྱི་སྒྲོམ་
གཞིས་དེ་དག་ལ་རྐྱེན་བྱེད་ཀྱི་ཡོད། དེང་དུས་ཀྱི་དཔེ་ཞིག་དྲངས་ནས་བཤད་ན། སྲོག་
སྐྱེ་བ་གཅིག་ནས་གཅིག་ལ་འགྲོ་སྟངས་ནི་གློག་ཀླད་གཅིག་ནས་གཅིག་ལ་སྐུད་མེད་དྲ་
རྒྱའི་འབྲེལ་མཐུད་བརྒྱུད་དེ། མཉེན་ཆས་ཤིག་རྒྱུ་གཏོང་བྱེད་པ་དང་གཅིག་མཚུངས་
ཤིག་རེད། དེ་མར་ཕབ་ལེན་བྱས་མ་ཐག་ཏུ་དེས་རང་གི་གནས་གཞིའི་མཁྲེགས་ཆས་
ལ་ཤུགས་རྐྱེན་ཐེབས་པར་བྱེད་པ་དང་། མཁྲེགས་ཆས་ཀྱིས་ཀྱང་ཕར་ལ་ཤུགས་རྐྱེན་
ཐེབས་ཀྱི་ཡོད། འདི་ནི་མར་ཕབ་བཤུས་བྱས་པའི་མཉེན་ཆས་ཤིག་གིས་གློག་ཀླད་
བྱེ་བྲག་པ་ཞིག་གི་ཁོར་ཡུག་གི་ནང་དུ་རང་གི་གནས་རིམ་འཚོལ་བ་ལྟ་བུ་ཡིན། དེ་
མཚུངས་སུ་སྲོག་ལུས་ཕུང་ཞིག་གི་སྟེང་ལ་འཕོས་མ་ཐག་ཏུ་སྐྱེ་བ་གསར་པ་དེའི་བྱ་
སྤྱོད་ཀྱི་མྱོང་བ་དག་གིས་དེར་ཤུགས་རྐྱེན་ཐེབས་པ་རེད། འདི་ལྟར་བྱས་ནས་མངལ་
དུ་ཆགས་སྐབས་རིགས་རྒྱུན་གྱི་གནས་ཚུལ་ནི་ཕ་མའི་ཁུ་ཁྲག་ལས་ཡོང་བ་དང་། སྐྱེ་
བ་སྔོན་མའི་གནས་ཚུལ་དེ་སྲོག་ལས་ཡོང་བ་གཉིས་ལྷན་དུ་ཚོགས་ཤིང་། འདི་དག་གི་
བར་དུ་ཡོད་པའི་འབྲེལ་བ་དེས་ཚན་རིག་གི་འཕེལ་འགྱུར་རིག་པའི་རྣམ་གཞག་དང་།
ནང་པའི་ལས་ཀྱི་རྣམ་གཞག་གཉིས་ཀྱི་ས་མཚམས་དེ་མཚོན་འདུག
ནང་ཆོས་ཀྱི་ནང་དུ་མི་དང་དུད་འགྲོ་ལྟ་བུའི་སེམས་ལྡན་ལ་མ་གཏོགས་རྩི་ཤིང་
གི་རིགས་ལ་སྲོག་འདི་མེད། འདིས་ང་ཚོའི་བྱ་སྤྱོད་སྔོན་མ་དག་གི་བག་ཆགས་རྣམས་
སྐྱེ་བ་གཅིག་ནས་གཅིག་ལ་འདྲེན་པར་བྱེད། ལས་འདི་ལྟ་བུ་སྨིན་སྐབས་ང་ཚོ་རིགས་
གང་ཞིག་ལ་སྐྱེས་ཡོད་མེད་ཀྱི་ནང་དུ་དེའི་འབྲས་བུ་མངོན་པར་མ་ཟད། སྐྱེ་བ་དེའི་འཚོ་
བའི་ནང་དུ་ང་ཚོ་བྱ་དངོས་ཀྱི་རིགས་ཅི་ཞིག་ལ་འཕྲད་པ་དང་། སྐྱེ་བ་དེ་ཁོར་ཡུག་ཅི་
འདྲ་ཞིག་གི་ནང་དུ་ཡོད་པ་སོགས་ཀྱི་ངོས་ནའང་མངོན་གྱི་ཡོད། སེམས་དང་རང་ཉིད་



176 ཐོག་མཐའ་མེད་པའི་རྣམ་ཤེས།
འཚོ་སའི་ཡུལ་གྱི་འཇིག་རྟེན་བར་གྱི་འབྲེལ་བ་ནི་ཧ་ཅང་དམ་པོ་ཡིན་སྟབས། ཐ་ན་རང་
བྱུང་ཁམས་ཀྱི་ཆག་སྒོ་ཆུ་ལོག་དང་། ཐན་པ་ལྟ་བུའང་ཕྱོགས་གཅིག་ནས་མྱོང་མཁན་
གང་ཟག་ཚོའི་སྔོན་མའི་ལས་ཀྱིས་བསྐྱེད་པ་ཞིག་ཡིན་པར་བཤད། དེའི་ཕྱིར་ནང་ཆོས་
གཞིར་བཞག་ན། དཀོན་མཆོག་གིས་ཆག་སྒོ་བསྐྲུན་ནས་འཛམ་གླིང་ལ་ཉེས་པ་བཏང་བ་
ཞིག་མིན་ལ། སེམས་མེད་ཡིན་པའི་རང་བྱུང་ཁམས་ཀྱི་ཆོས་ཉིད་གཅིག་པུས་དེ་ཚོར་
རྒྱུ་རྐྱེན་བྱས་པ་ཞིག་ཀྱང་མིན། དེ་ལས་ལྡོག་སྟེ། འོག་ཏུ་འཆད་རྒྱུ་ཡིན་པ་ལྟར་ང་ཚོ་
ཡང་རང་ཉིད་འཚོ་སའི་འཇིག་རྟེན་གསར་སྐྲུན་བྱེད་མཁན་གྱི་ཆ་ཤས་ཤིག་ཡིན། །
བོད་ཀྱི་ནང་པའི་འགྲེལ་བཤད་གཞིར་བཞག་ན། སྐྱེ་བ་སྔོན་མའི་དྲན་ཤེས་
རྣམས་རྒྱུན་འཛིན་བྱེད་ཐབས་གཞན་ཞིག་ནི། བརྟན་ཞིང་རྣོ་བའི་ཡིད་བྱེད་ཀྱི་རྒྱབ་རྟེན་
ལ་བརྟེན་ནས་སྒོམ་སྒྲུབ་ཀྱི་རྟོགས་པ་དེ་ཚད་མཐོ་པོ་ཞིག་ལ་དར་འཕེལ་གཏོང་རྒྱུ་འདི་
རེད། སྒོམ་སྒྲུབ་ལ་གོམས་འདྲིས་ཆེ་བའི་བོད་ཀྱི་སྒོམ་ཆེན་པ་ཚོ་གྲོངས་སྐབས། ཁོང་ཚོ་
ནི་ཤེས་ཚོར་གྱིས་ཟིན་པའི་སྒོ་ནས་འཆི་ཞིང་། བར་དོའི་སྐབས་སུའང་ཁོང་ཚོའི་ཤེས་
ཚོར་དེ་མ་ཉམས་པར་སྐྱེ་བ་རྗེས་མའི་བར་དུ་རྒྱུན་འཁྱོངས་བྱེད། སྒོམ་ཆེན་པ་འདི་ཚོའི་
ཡང་སྤྲུལ་འཚོལ་བ་ནི་རྒྱུན་ལྡན་གྱི་གོམས་སྲོལ་ཞིག་ཡིན། ཁོང་ཚོ་མང་པོ་ཞིག་གིས་ཕྲུ་
གུ་ལོ་ན་ཕྲ་བ་ཚོས་བྱེད་པ་ལྟར་རང་གི་སྐྱེ་བ་སྔོན་མའི་གནས་སྟངས་གསལ་པོར་ཤེས་
པར་མ་ཟད། སོ་སོའི་ངོ་ཤེས་པའང་དྲན་ཐུབ་ཀྱི་ཡོད། ཁོང་ཚོ་ནི་ཆུང་དུས་ནས་ཆོས་
ཉམས་ལེན་ལ་དུང་ཞེན་ཆེ་ཞིང་། སྐྱེས་སྟོབས་ཀྱི་རྣམ་དཔྱད་མཐོ་པོ་ཡོད། མཚམས་
རེར་བོད་ཀྱི་བླ་མ་ཁག་ཅིག་གིས་ཡང་སྤྲུལ་མྱུར་དུ་ངོས་འཛིན་བྱེད་པའི་དོན་དུ་རང་གི་
ཞབས་ཞུ་བར་རང་ཉིད་སྐྱེ་བ་ཕྱི་མར་གང་དུ་སྐྱེ་མིན་དང་། ཕ་མ་སུ་ཡིན་མིན་བཤད་
པའི་བརྗོད་ཚུལ་ཡང་ཡོད། སྐྱེ་བ་སྔོན་མའི་དྲན་ཤེས་ནི་སྤྲུལ་སྐུ་ཚོ་འཚར་ལོངས་བྱུང་བ་
དང་ཆབས་ཅིག་ཏུ་ཡལ་འགྲོ་ནའང་། ཆོས་ཉམས་ལེན་གྱི་སྦྱོང་བརྡར་ལ་བརྟེན་ནས་ཁོང་
ཚོ་སླར་ཡང་ཚེ་འདིར་རྟོགས་པ་ཐོབ་པའི་སྒོམ་ཆེན་པ་ཆགས་ཀྱི་ཡོད།
ཇིམ་ཊ་ཀར་གྱིས་རང་གི་ལས་རོགས་ཤིག་དང་མཉམ་འབྲེལ་གྱིས་ཚེ་སྔོན་
མ་དང་ད་ལྟའི་བར་མཚམས་ཏེ། བར་དོ་དྲན་པར་བརྗོད་པའི་ཕྲུ་གུ་ཁག་ཅིག་ལ་ཞིབ་
འཇུག་བྱས་པ་རེད། ཕྲུ་གུ་དེ་ཚོས་རང་གི་སྐྱེ་བ་སྔོན་མ་ཡིན་པར་བརྗོད་པའི་འཚོ་བའི་



ཐོག་མཐའ་མེད་པའི་རྣམ་ཤེས།
177
ཐད་ལ་དོན་དངོས་དང་མཐུན་པའི་སྐད་ཆ་བཤད་པ་ནི། སྐྱེ་བ་སྔོན་མ་དྲན་ཞིང་བར་དོ་
མི་དྲན་པར་བརྗོད་པའི་ཕྲུ་གུ་ཚོ་དང་བསྡུར་ན་ཅུང་མང་པ་དང་། ཁོང་ཚོས་མིང་དྲན་
པའང་ཅུང་མང་པོ་ཡོད་པར་སྣང་། བར་དོ་དྲན་པའི་འབར་མའི་ཕྲུ་གུ་སུམ་ཅུ་སོ་ལྔ་ལ་
ཞིབ་འཇུག་བྱས་པའི་སྙན་ཐོ་ཞིག་གིས་དྲན་ཤེས་འདིའི་རིགས་ནི་ཆ་ཤས་གསུམ་དུ་
བགོ་ཆོག་པར་བསྟན་འདུག འཕོ་བའི་དུས་སྐབས་དང་། གཞི་གཅིག་ཏུ་བརྟན་པོར་སྡོད་
པའི་དུས་སྐབས། ཕྱིར་ལོག་པའི་དུས་སྐབས་ཏེ། ཕ་མ་འདེམས་པའམ་མངལ་དུ་ཞུགས་
པ་བཅས་རེད།
འཕོ་བའི་དུས་སྐབས་ཀྱི་མྱོང་བ་དྲན་པ་ནི་ཡིད་ལ་འཐད་པ་ཞིག་མིན་ཞིང་། སྐྱེ་བ་
སྔོན་མ་དང་གཙོ་བོར་འབྲེལ་ཡོད། ཕྲུ་གུ་ཁ་ཤས་ཀྱིས་རང་གི་ཚེ་སྔོན་མའི་རོ་དེ་འདས་
མཆོད་ཀྱི་དོན་དུ་གྲ་སྒྲིག་བྱེད་བཞིན་པ་མཐོང་ཚུལ་བརྗོད་འདུག་པ་དང་། ཁོ་ཚོས་མྱ་
ངན་བྱེད་ཀྱིན་པའི་ཉེ་འབྲེལ་ལ་འབྲེལ་གཏུག་བྱེད་པར་འབད་པ་བྱས་ཀྱང་གསོན་པོ་དང་
ལྷན་དུ་ཁ་བརྡ་བྱེད་ཐུབ་མེད། ཕྲུ་གུ་ཞིག་གིས་དུས་སྐབས་འདིར་རང་ཉིད་ཤི་ཟིན་པ་
ཤེས་མེད་ཚུལ་བཤད་འདུག འཕོ་བའི་དུས་སྐབས་འདི་གྱོན་ཆས་དཀར་པོ་གྱོན་ཡོད་
པའི་མི་རྒན་པ་ཞིག་དང་། ཡང་རྒན་རབས་པ་དུ་མས་རང་ཉིད་ས་ཆ་གཞན་ཞིག་ལ་ཁ་
ལོ་བསྒྱུར་བ་དང་རྫོགས་འགྲོ། ས་ཆ་དེར་བར་དོའི་དུས་ཚོད་ལྷག་མ་ཕལ་ཆེ་བ་བསྐྱལ་
དགོས་རྒྱུ་རེད། །
དུས་སྐབས་གཉིས་པའི་ནང་དུ་ས་ཆ་གཅིག་ཏུ་སྡོད་པའམ་རང་ཉིད་ཀྱིས་བྱེད་
དགོས་པའི་ལས་རིམ་དང་། ཡང་ན་ལས་ཀ་ཡོད་ཚུལ་བཤད་འདུག ཁག་ཅིག་གིས་
ལུས་ཕུང་མེད་པའི་མི་གཞན་མཐོང་བའམ་ཁོ་ཚོ་ལ་སྐད་ཆ་བཤད་པ་སོགས་བརྗོད་
ཅིང་། ཕྲུ་གུ་ཚོས་དུས་སྐབས་འདིར་བདེ་ཚོར་གྱི་ཚད་གཞི་འདྲ་མིན་ཞིག་མྱོང་ཡོད།
དུས་སྐབས་གསུམ་པའི་ནང་དུ་ཕྲུ་གུ་འགའ་ཞིག་རང་གི་འབྱུང་འགྱུར་གྱི་ཕ་མའི་ཁྱིམ་
ཚང་ལ་སོང་ཚུལ་དྲན་ཞིང་། ཁོ་ཚོས་རང་འདོད་ཀྱིས་ཕ་མས་ཁྲུས་བྱེད་པ་དང་། ལས་
ཀ་ནས་ཁྱིམ་དུ་ལོག་པ་སོགས་བྱེད་སྐབས་རྗེས་འདེད་བྱས་འདུག གཞན་ཁག་ཅིག་ནི་
རང་གི་ཚེ་འདིའི་ཕ་མའི་རྩར་རྒན་རབས་པ་འགའ་དང་། ཡང་ན་དུས་སྐབས་དང་པོའི་
ནང་དུ་ཡོད་པའི་མི་རྒན་པ་དེས་ཁ་ལོ་བསྒྱུར་ཡོད་ཚུལ་བརྗོད་ཡོད། དུས་སྐབས་གསུམ་



178 ཐོག་མཐའ་མེད་པའི་རྣམ་ཤེས།
པོ་འདིར་ཚན་པ་གོང་མའི་ནང་དུ་གླེང་ཟིན་པའི་ནང་པའི་བར་དོའི་འགྲེལ་བཤད་དང་ཆ་
མཚུངས་པ་དུ་མ་ཡོད། །
བར་དོའི་སྣང་ཚུལ་བྱེ་བྲག་པ་རྣམས་ནི་དེ་དག་དྲན་མཁན་རང་ཉིད་ཀྱི་རིག་
གཞུང་ལ་འབྲེལ་བ་དམིགས་བསལ་ཞིག་ཡོད་ནའང་། དུས་སྐབས་གསུམ་པོ་འདི་དག་
ནི་ཐུན་མོང་དུ་ཡོད་པ་སྔོན་འགྲོའི་ཚུལ་དུ་བགྱིས་པའི་ཞིབ་འཇུག་གིས་ཕྱོགས་ཙམ་
ཞིག་བསྟན་ཡོད། ཇིམ་ཊ་ཀར་དང་ཁོང་གི་ལས་རོགས་ཀྱིས་མཐའ་སྡོམ་འདི་ལྟར་
བཞག་འདུག “འདི་འདྲའི་དྲན་ཤེས་ཡོད་མཁན་གྱི་ཕྲུ་གུ་ཚོས་སོ་སོའི་ཚེ་སྔོན་མ་ཡིན་
པར་བརྗོད་པའི་སྐྱེ་བ་དེའི་ཐད་ལ་ཁུངས་དག་པའི་སྐད་ཆ་བཤད་པ་ནི་གཞན་ཚོ་ལས་
ཅུང་མང་བ་དང་། ཁོ་ཚོས་སྐྱེ་བ་སྔོན་མའི་ནང་གི་མིང་གང་མང་ཞིག་དྲན་ཐུབ་ཅིང་། ཁོ་
ཚོས་བརྗོད་པའི་བར་དོའི་བྱུང་བ་དེ་དག་ནི་རང་གི་མི་ཚེ་སྔོན་མའི་བྱ་དངོས་ཀྱི་དྲན་
ཤེས་ཤུགས་ཆེན་ཁག་གི་ཆ་ཤས་ཤིག་ཡིན་པར་སྣང་།” འཛམ་གླིང་གི་གང་སར་ཕྲུ་གུ་
ཚོས་སོ་སོའི་སྐྱེ་བ་སྔོན་མ་འཕྱུགས་པ་མེད་པར་དྲན་པ་ནི་ང་ཚོའི་རྒྱུན་ལྡན་གྱི་མཐོང་
ཚུལ་ལས་མང་བར་སྣང་ནའང་། སྐྱེ་བ་སྔ་ཕྱི་ཁས་མི་ལེན་པའི་སྤྱི་ཚོགས་ཤིག་གི་ནང་
དུ་འདི་ལྟར་དྲན་པར་བརྗོད་པ་ནི་ཕྲུ་གུ་ཚོའི་སྟོང་བསམ་ལ་རང་བཞིན་གྱིས་བརྩིས་ནས་
སྣང་མེད་གཏོང་གི་ཡོད།
ཕྲུ་གུ་ཚོས་རང་གི་སྐྱེ་བ་སྔོན་མ་དྲན་པར་བརྗོད་པའི་གནས་ཚུལ་གྱི་ཞིབ་འཇུག་
རྣམས་མི་རྒྱུད་རིག་པའི་ཁོངས་སུ་བཅུག་ཡོད། མི་རྒྱུད་རིག་པ་ནི་སྤྱི་ཚོགས་ཚན་རིག་
གི་ཡན་ལག་ཅིག་རེད། ཞིབ་འཇུག་དེ་དག་གི་རང་བཞིན་ལ་གཞིགས་ན། ཚན་རིག་གི་
ཚོགས་སྡེས་ཉམས་ཞིབ་དེ་དག་ཁས་ལེན་མི་བྱེད་པའམ་སྣང་མེད་དུ་མི་གཏོང་ག་མེད་
ཅིག་ཆགས་ཡོད། དེ་ཡང་རྒྱུ་མཚན་ནི་དེང་རབས་ཀྱི་ཆེད་སྦྱོང་ཤེས་རིག་གི་ར་བའི་
ནང་དུ་ཤེས་ཡོན་གྱི་ཁྱབ་ཁོངས་ལ་གོ་གནས་ཀྱི་བང་རིམ་གསལ་པོ་ཞིག་ཡོད་པས་
རེད། །
ཚན་རིག་གི་ངོས་ནས་ཁས་ལེན་བྱེད་དགོས་པའི་བདེན་དཔང་ནི་འཆི་ལ་ཉེ་
སྐབས་དང་། ཡང་ན་ཕུང་པོའི་ཕྱི་ནས་བྱུང་བའི་མྱོང་བའི་ཁྱབ་ཁོངས་ནས་འབྱུང་གི་
ཡོད། ངོ་མཚར་ཆེ་ཞིང་ཚན་རིག་གིས་དོ་སྣང་བྱེད་འོས་པའི་གནས་ཚུལ་ཞིག་ནི་ཀླད་



179
ཐོག་མཐའ་མེད་པའི་རྣམ་ཤེས།
པར་གཤག་བཅོས་བྱས་པའི་བུད་མེད་ཅིག་ལ་རང་གི་ཕུང་པོའི་ཕྱི་ནས་བྱུང་བའི་ཁུངས་
དག་གི་མྱོང་བ་དེ་རེད། ཕྱི་ལོ་ ༡༩༩༡ ལོའི་ཟླ་བརྒྱད་པའི་ནང་སྨན་པས་ཨེཌ་ལཱན་ཌ་
ནས་ཡིན་པའི་ པེམ་ རི་ནོལ་ཌ་ Pam Reynolds ཡི་ཀླད་པའི་ནང་དུ་རྩ་འབུར་ཞིག་
ཡོད་པ་ཤེས་པ་དང་། ཁོ་མོ་ནི་ཆེད་ལས་གཞས་པ་དང་གཞས་ཚིག་རྩོམ་མཁན་ཞིག་
རེད། རྩ་འབུར་དེ་ནི་ཀླད་པའི་གཏིང་ཟབ་ས་ཞིག་ཏུ་ཡོད་ལ། གས་པའི་ཉེན་ཁའང་ཧ་
ཅང་ཆེ། དེ་ལྟར་བྱུང་ཚེ་ཁོ་མོ་འཆི་རྒྱུའམ་གཟའ་རོ་ཆགས་རྒྱུ་མ་གཏོགས་མེད། སྤྱིར་
བཏང་ན་ཚ་འདི་ལ་གཤག་བཅོས་བྱེད་ཐབས་མེད། འོན་ཀྱང་། དབང་རྩའི་གཤག་བཅོས་
སྨན་པ་ རོ་སྦར་ཊ་ Robert Spetzler ནི་ལུས་པོའི་ཚ་དྲོད་ཤིན་ཏུ་དམའ་ཞིང་སྙིང་གི་
འཕར་ལྡིང་མེད་པ་ཞེས་པའི་བཅོས་ཐབས་ཤིག་ལ་ཧ་ཅང་མཁས་པ་དང་། ཁོང་པཱི་ནིག་
སིའི་ནང་དུ་ཡོད་པའི་བྷ་རོའོ་དབང་རྩ་རིག་པའི་ཉམས་ཞིབ་ཁང་གི་འགན་འཛིན་ཡིན།
གཤག་བཅོས་ཀྱི་བཅོས་ཐབས་འདི་གཅིག་པུ་མ་གཏོགས་གནས་སྟངས་དེའི་ནང་དུ་
ལག་བསྟར་བྱེད་ས་མི་འགྲོ། བཅོས་ཐབས་འདིའི་ནང་དུ་སྙིང་གི་འཕར་ལྡིང་མཚམས་
མ་བཞག་བར་དུ་ལུས་པོའི་ཚ་དྲོད་ཉམས་པར་བྱས་ནས་ནད་པ་ནི་ཤི་ཡོད་པ་ལྟ་བུ་ཡིན་
ཞིང་། གཤག་བཅོས་བྱེད་དུས་ཁྲག་མི་ཐོན་པའི་ཆེད་སྨན་པས་ཀླད་པའི་ཁྲག་གི་རྒྱུ་
བའང་འགོག་གི་ཡོད།
སྨན་པ་ཉི་ཤུ་ཞིག་གིས་པེམ་གྱི་ཀླད་པ་ལ་ཆུ་ཚོད་དྲུག་དང་སྐར་མ་ལྔ་བཅུ་ང་ལྔའི་
རིང་ལ་གཤག་བཅོས་བྱས། གཤག་བཅོས་སྨན་པ་ཚོས་ཁོ་མོའི་ཀླད་རུས་ཁ་ཕྱེས་ནས་
རྩ་འབུར་དེ་འདོན་པའི་གྲ་སྒྲིག་བྱེད་སྐབས། ཁོ་མོ་ནི་གློ་སྙིང་གི་འཕྲུལ་ཆས་ཤིག་ལ་
མཐུད་པ་དང་། འཕྲུལ་ཆས་འདིས་ཁོ་མོའི་ལུས་པོ་གྲང་མོ་བཟོས་ནས་དེའི་ཚ་གྲང་གི་
ཚད་གཞི་ནི་བདུན་ཅུའི་འོག་ལ་ཟགས། ཁོ་མོའི་སྙིང་གི་འཕར་ལྡིང་མཚམས་བཞག་ནས་
གློག་གི་བྱ་འགུལ་གྱི་འདར་གསིགས་ཤིག་ངེས་མེད་དུ་བྱེད་པ་མ་གཏོགས་ཅི་ཡང་མེད།
དེ་ནས་སྨན་པ་ཚོས་སྙིང་གི་སྟེང་ལ་སྨན་རྫས་ཤིག་ཁབ་བརྒྱབས་ནས་དེའི་གཡོ་འགུལ་
ཡོངས་སུ་མཚམས་འཇོག་པར་བྱས། སྨན་རྫས་དེ་ནི་སྲོག་ཁྲིམས་བཅད་པའི་བཙོན་པ་
ཚོ་གསོད་པར་བཀོལ་སྤྱོད་བྱེད་ཀྱིན་པའི་སྨན་རྫས་དང་གཅིག་པ་ཡིན། ཁོ་མོའི་ལུས་
པོའི་ཚ་གྲང་གི་ཚད་གཞི་དྲུག་ཅུའི་འོག་ཏུ་ཟགས་ཡོད། རྩ་འབུར་ཡོད་སའི་ཀླད་པའི་ཆ་



180 ཐོག་མཐའ་མེད་པའི་རྣམ་ཤེས།
ཤས་དེའི་ནུས་རྩོལ་ཉམས་པ་དང་། སྨན་པ་ཚོས་རྩ་འབུར་དེ་ཐེ་བའི་ཁོ་མོའི་ཀླད་པའི་
ནང་གི་ཁྲག་རྩ་ཁག་གི་ཁྲག་རྣམས་ཕྱིར་བཏོན་ཞིང་། རྩ་འབུར་དེར་བཟོ་བཅོས་བརྒྱབས་
པའི་རྗེས་སུ་གློ་སྙིང་གི་འཕྲུལ་ཆས་དེས་ཁོ་མོའི་སྙིང་ལ་གསོན་པའི་རྟགས་ཤིག་མ་ཐོན་
བར་དུ་ཁོ་མོའི་ལུས་པོ་དྲོན་མོ་བཟོས་པ་རེད།
ཁོ་མོས་རང་ཉིད་ལ་གཤག་བཅོས་བྱས་པའི་ཕྱི་ཉིན་དེར་གཤག་བཅོས་བྱེད་
བཞིན་པའི་སྐབས་ཀྱི་ཚོར་སྣང་བརྗོད་པ་དང་། ཚོར་སྣང་དེ་ཚོ་ནི་ཁོ་མོ་ལ་བཟི་ཁབ་
བཙན་པོ་ཞིག་བརྒྱབས་མ་ཐག་ཏུ་བྱུང་འདུག བཟི་སྨན་དེའི་རྐྱེན་གྱིས་ཀླད་པའི་ནུས་
རྩོལ་རྣམས་འགགས་ནས་ཁོ་མོ་བརྒྱལ་ཡོད། ཁོ་མོས་གཤག་བཅོས་ཀྱི་སྐབས་སུ་རང་
གི་སྤྱི་བོ་རུ་འཇིབ་འཐེན་གྱི་ཚོར་སྣང་ལྟ་བུ་ཞིག་བྱུང་བ་ཚོར་ཞིང་། དེ་ནས་ཁོ་མོ་ནི་
རང་གི་ལུས་པོའི་ཕྱི་ལོགས་སུ་ཡོད་པ་རེད། མ་གཞི་རས་དུམ་ཞིག་གིས་ཁོ་མོའི་མིག་
ཟུང་གཡོགས་པ་དང་། རྣ་བ་གཉིས་ཀའི་ནང་དུ་འགོག་བྱེད་བརྫངས་ཡོད་ཀྱང་། ཁོ་མོས་
རང་གི་ལུས་པོ་གསལ་པོར་མཐོང་ཞིང་། ཁང་པའི་ནང་གི་སྒྲ་ཐམས་ཅད་སྔོན་དུས་བྱུང་
མ་མྱོང་བའི་གསལ་ཆ་ལྡན་པའི་ངང་ནས་ཐོས་པ་རེད། ཁོ་མོས་མར་བལྟས་ནས་སྨན་པ་
སི་པད་ཛེ་ལར་ Dr. Spetzler གྱི་ལག་ཏུ་ཐོགས་པའི་ལག་ཆ་ཞིག་དང་། དེའི་ཆ་ཤས་
ཙག་ཙིག་རྣམས་མཐོང་ཞིང་མགྲིན་པའི་ཧུར་སྒྲའང་གོ་འདུག ཁོ་མོས་གཤག་བཅོས་
དང་འབྲེལ་བའི་སྒྲ་དང་སྐད་ཆ་རེ་རེ་ཐོས་པ་དང་། བུད་མེད་ཅིག་གིས་ "ང་ཚོར་དཀའ་
རྙོག་ཅིག་འདུག ཁོ་མོའི་ཁྲག་རྩ་རྣམས་ཆུང་དྲགས་འདུག”ཅེས་བརྗོད་པའང་གོ་ཡོད།
གཤག་བཅོས་ཀྱི་རྗེས་ནས་བརྒྱལ་བ་ལས་སངས་སྐབས། ཁོ་མོ་ནི་ཧ་ཅང་གྲང་བའི་
རྫིང་བུ་ཞིག་གི་ནང་དུ་གཡུག་པ་ལྟ་བུའི་ཚོར་བ་ཞིག་བྱུང་འདུག ཁོ་མོས་རང་གི་ཚོར་
སྣང་རྣམས་འཕྲོད་བསྟེན་གྱི་ལྟ་སྐྱོང་མཁོ་སྤྲོད་བྱེད་མཁན་ཚོར་བརྗོད་པ་དང་། ཁོང་ཚོས་
མོའི་སྐད་ཆ་རྣམས་ནི་དོན་དངོས་དང་མཐུན་པར་ངོས་ལེན་བྱས་ཡོད། ཁོ་མོས་ལོ་བཅོ་
ལྔའི་རྗེས་སུའང་མྱོང་བ་འདི་ཚོའི་དྲན་ཤེས་དེ་ལོ་ནས་ལོ་ལ་མ་ཉམས་ཤིང་། རབ་རིབ་
ཏུ་མ་གྱུར་པར་གསལ་པོར་གནས་ཡོད་པར་བཤད་འདུག
བྷ་རོའོ་དབང་རྩའི་རིག་པའི་ཉམས་ཞིབ་ཁང་གི་དབང་རྩའི་གཤག་བཅོས་སྨན་པ་
ཀལ་ གྷི་རིན་ Karl Greene གྱིས་དྲང་པོར་ “ཤེས་པ་དང་། ཀླད་པའི་སྐོར་གྱི་གནད་



ཐོག་མཐའ་མེད་པའི་རྣམ་ཤེས། 181
དོན་ཧྲིལ་པོ་ང་ཚོའི་བསམ་པ་བཞིན་དུ་མིན་” ཞེས་བཤད་ཡོད། སྨན་པ་སི་པད་ཛེ་
ལར་གྱིས་འདི་ལྟར་བརྗོད་འདུག “ཁོ་མོར་གཤག་བཅོས་ཁང་དུ་ཅི་ཞིག་འབྱུང་བཞིན་
པ་ནི་བྱ་བྱིའུ་ཡི་མཐོང་སྣང་རགས་པ་ལྟ་བུ་ཞིག་བྱུང་འདུག སྣང་བསྙན་འདི་ནི་གཞན་
ཞིག་ཏུ་བྱུང་ནས་ཁོ་མོས་རང་གི་དྲན་ཤེས་ཀྱི་ངོ་བོར་བསྒྱུར་བ་ཡིན་མིན་ནི་བཤད་
ཐུབ་ཚོད་ཅིག་མེད། འོན་ཀྱང་། བསམ་བློ་གཏོང་དགོས་པ་ཞིག་ནི་སྐབས་དེར་ཁོ་མོས་
མཐོང་མི་ཐུབ་པའི་གནས་སྟངས་ཤིག་ཇི་བཞིན་འགྲེལ་བཤད་བྱས་པ་འདི་རེད།” ཀླད་
པ་དང་སྙིང་གི་ནུས་རྩོལ་གཉིས་ཉམས་ཤིང་ཁྲག་གི་རྒྱུ་བ་མེད་པའི་སྐབས་སུ་བྱུང་བའི་
ནད་པའི་མཐོང་ཐོས་ཀྱི་མྱོང་བ་འདི་དག་ལ་ཚན་རིག་དང་། ལྷག་པར་དངོས་གཙོ་རིང་
ལུགས་ཀྱི་གསལ་བཤད་ཅིག་མེད། འདི་ནི་ཚན་རིག་གི་འཚོལ་ཞིབ་དང་འགྲེལ་བཤད་
ཀྱི་ཚད་བཀག་དེ་སྟོན་པའི་སྨན་དཔྱད་ཀྱི་གནད་དོན་ཞིག་ཡིན་ཞིང་། ཚན་རིག་པ་ཚོས་
ཚན་རིག་གི་འགྲེལ་བཤད་ནི་མཐའ་གཅིག་ཏུ་དངོས་གཙོ་རིང་ལུགས་ཀྱི་གཟུགས་
འདས་རིག་པའི་བདེན་འཛིན་ཁག་དང་མཐུན་དགོས་པའི་ཨུ་ཚུགས་དེ་མཚམས་མ་
བཞག་བར་དུ་ཚད་བཀག་དེ་གནས་ངེས་རེད། དེང་སང་གི་གོ་རྟོགས་ཀྱི་བང་རིམ་ནི་
འོག་གི་དཔེ་རིས་ལྟར་ཡིན། །
ཚན་རིག་གི་དངོས་གཙོ་རིང་ལུགས།
དངོས་ཁམས་རིག་པ།
སྐྱེ་དངོས་རིག་པ།
ཡུལ་རྟོགས་ཚན་རིག
སྤྱི་ཚོགས་ཚན་རིག
ཆོས་ལུགས།
ཡིག་ཐོག་ཏུ་བཏབ་མེད་པའི་ཚན་རིག་གི་འཚོལ་ཞིབ་ཀྱི་སྤྱིར་བཏང་གི་སྒྲིག་
འཛུགས་ཤིག་ནི། དངོས་ཁམས་རིག་པའི་ནང་དུ་ཞིབ་འཇུག་ཚང་མ་ཚན་རིག་གི་དངོས་
གཙོ་རིང་ལུགས་ཀྱི་རྩ་འཛིན་དང་བསྟུན་ནས་ལག་བསྟར་བྱེད་དགོས་པ་འདི་ཡིན། གལ་



182 ཐོག་མཐའ་མེད་པའི་རྣམ་ཤེས།
སྲིད་དངོས་ཁམས་རིག་པ་བ་ཚོས་རང་བྱུང་ཁམས་ལས་འདས་པའམ་རྒྱུན་ལྡན་མ་ཡིན་
པའི་ཁྱབ་ཁོངས་ཤིག་ལ་མངོན་སུམ་རིག་པས་ཞིབ་འཇུག་བྱས་ཚེ། ཁོང་ཚོ་ལ་སྐྱོན་
བརྗོད་ཤུགས་ཆེན་བྱེད་རྒྱུ་རེད། དཔེར་ན། ནོར་སྦེལ་གཟེངས་རྟགས་ཐོབ་མྱོང་བའི་
དངོས་ཁམས་རིག་པ་ འུབ་གྷང་ པོའོ་ལི་ Wolfgang Pauli དང༌ ཀཱལ་ཡོང་ Carl
Jung མཉམ་འབྲེལ་བྱས་ཏེ། སེམས་དང་དངོས་གཟུགས་ཀྱི་ཐ་དད་ལས་འདས་པའི་
དངོས་ཡོད་གནས་ལུགས་ཀྱི་ཡེ་གཞིའི་ཆ་ངོས་ཤིག་ཡོད་པའི་ལྟ་ཚུལ་བཏོན་པ་དང་།
ཁོང་གིས་རང་གི་ལྟ་ཚུལ་ནི་དེང་རབས་ཀྱི་དངོས་ཁམས་རིག་པ་དང་མི་འགལ་ཡང་།
ཚན་རིག་གི་དངོས་གཙོ་རིང་ལུགས་ཀྱི་རྩ་འཛིན་ཁག་དང་མི་མཐུན་པ་ཤེས་པའི་ཐོག་
ནས་བརྗོད་གཞི་དེའི་སྐོར་གྱི་བརྩམས་ཆོས་རྣམས་རང་ཉིད་མ་ཤི་བར་དུ་དཔར་སྐྲུན་
བྱེད་དུ་བཅུག་མེད། ཁོང་གིས་རང་གི་ལས་རོགས་རྣམས་ཀྱིས་རང་ཉིད་ལ་འཕྱ་སྨོད་
བྱེད་པར་བསམས་པ་རེད། ཀོ་པ་ནེ་ཁ་སིས་རང་ཉིད་འཚོ་བཞུགས་ཀྱི་སྐབས་སུ་ཉི་མ་
ལྟེ་བར་ཡོད་པའི་རང་གི་ཉི་མའི་ཁྱིམ་རྒྱུད་ཀྱི་རྣམ་གཞག་དེ་ཁྱབ་བསྒྲགས་མ་བྱས་པའི་
རྒྱུ་མཚན་ཡང་གཅིག་མཚུངས་རེད། ཡེ་ཤུའི་ཆོས་སྡེ་རོ་མན་རྙིང་ཞེན་ཆོས་ལུགས་
པས་རང་ཉིད་ལ་སྐྱོན་བརྗོད་བྱེད་པར་བསམས་ནས་འཇིགས་སྐྲག་སྐྱེས་ཤིང་། ཆོས་སྡེ་
འདིས་ཀོ་པ་ནེ་ཁ་སི་ལ་ལས་ཀ་སྤྲད་པ་ཡིན་པ་དང་། གལ་སྲིད་སྐྱོན་བརྗོད་བྱས་ཚེ་ཁོང་
ནི་རྙིང་ཞེན་ཆོས་ལུགས་ཀྱི་སྤྱི་ཚོགས་ནས་ཕྱིར་འབུད་བྱས་ཡོད་པར་མ་ཟད། དམྱལ་
ཁམས་ལའང་ལྷུང་ཡོད་ཀྱི་རེད། །
གོང་གི་གོ་རྟོགས་ཀྱི་བང་རིམ་འདིའི་ནང་དུ་སྐྱེ་དངོས་རིག་པ་བ་ཚོས་དེང་
དུས་ཀྱི་དངོས་ཁམས་རིག་པའི་ཆོས་ཉིད་རྣམས་དང་འགལ་བའི་འཚོལ་ཞིབ་དང་ཞིབ་
འཇུག་གི་ཁ་ཕྱོགས་ཤིག་འཛིན་ཐུབ་ཀྱི་མེད། ཡུལ་རྟོགས་ཚན་རིག་པ་ཚོས་ངེས་པར་
དུ་དེང་དུས་ཀྱི་སྐྱེ་དངོས་རིག་པའི་ལྟ་བ་ལ་བརྩི་འཇོག་བྱེད་དགོས། སྤྱི་ཚོགས་ཚན་
རིག་པ་ཚོས་སོ་སོའི་འཚོལ་ཞིབ་ནི་ཡུལ་རྟོགས་ཚན་རིག་པ་ཚོའི་ཡིད་ཆེས་ལ་བསྟུན་
དགོས། ཆོས་པ་མ་ཡིན་པའི་ཆོས་ལུགས་ཀྱི་མཁས་པ་ཚོས་སོ་སོའི་བརྗོད་གཞིའི་
གནད་དོན་རྣམས་ཆེད་སྦྱོང་ཤེས་རིག་གི་སྡེ་ཚན་ཁག་གི་བྱེད་ཐབས་དང་ལྟ་ཚུལ་ལ་
མཐུན་ཐབས་བྱེད་དགོས། ཝར་རྫི་ནི་ཡེའི་མཐོ་སློབ་ནས་ཡིན་པའི་སི་ཊི་ཝིན་སཱན་



ཐོག་མཐའ་མེད་པའི་རྣམ་ཤེས། 188
དང༌། ཁོང་གི་ལས་རོགས་ཚོས་གོ་རྟོགས་ཀྱི་གོ་རིམ་འདི་ལ་ཁ་གཏད་བཅག་ཡོད།
སྐྱེ་བ་སྔ་ཕྱིའི་སྐོར་གྱི་ཁོང་ཚོའི་མཇུག་སྡོམ་གྱིས་ཡུལ་རྟོགས་ཚན་རིག་པ་ཚོའི་ཡིད་
ཆེས་གཙོ་བོ་ཁག་ཅིག་སྣང་མེད་དུ་བཏང་ཞིང་། ཡིད་ཆེས་དེ་དག་གིས་གོ་རྟོགས་ཀྱི་
གནས་རིམ་ནང་དུ་སྤྱི་ཚོགས་ཚན་རིག་ཁག་ལས་གནས་བབ་མཐོ་པོར་བཟུང་ཡོད། དེ་
ལྟར་བྱས་ནས་ཁོང་ཚོས་ད་དུང་དངོས་ཁམས་རིག་པ་དང་། སྐྱེ་དངོས་རིག་པའི་དངོས་
གཙོ་རིང་ལུགས་ཀྱི་བདེན་འཛིན་གཙོ་བོ་ཁག་ལའང་ཁ་གཏད་བཅག་པ་རེད། འདི་ནི་
དེང་རབས་ཀྱི་ཆེད་སྦྱོང་ཤེས་རིག་གི་ར་བའི་ནང་དུ་ཚན་རིག་པ་མང་པོ་ཞིག་གིས་
ངོས་ལེན་བྱེད་མི་ཐུབ། སི་ཊི་ཝིན་སཱན་ཁོང་ཚོའི་བྱེད་ཐབས་དང་བདེན་དཔང་ནི་ཞིབ་
ཚགས་ཅི་འདྲ་ཞིག་ཡིན་མིན་ལ་མ་བལྟོས་པར། ཁོང་ཚོས་དུས་རབས་མང་པོའི་ཚན་
རིག་གི་ཨུ་ཚུགས་ལ་རྒྱབ་འགལ་བྱེད་ཀྱི་ཡོད། ཚན་རིག་གི་ཨུ་ཚུགས་འདིའི་རྐྱེན་གྱིས་
ཤེས་པའི་གལ་ཆེན་རང་བཞིན་དེ་རང་བྱུང་གི་འཇིག་རྟེན་གྱི་ནང་དུ་སྣང་ཆུང་དུ་གྱུར་
ཅིང་། རང་བྱུང་གི་འཇིག་རྟེན་འདི་ནི་ད་དུང་ཡང་ཌེ་ཁར་ཊ་ཡིས་དེང་རབས་ཀྱི་ཚན་
རིག་ཐོག་མར་དར་སྐབས་སུ་བཟུང་བའི་འདོད་ཚུལ་དང་མཐུན་པ་བྱས་ནས་སེམས་
མེད་ཀྱི་འཕྲུལ་ཆས་ལྟ་བུ་ཞིག་ལ་རྩི་བཞིན་ཡོད། །
ཤེས་པ་ལ་ཚན་རིག་དང་མཐུན་པའི་སྒོམ་གྱི་ཞིབ་འཇུག
ཇེམ་སི་ཡིས་སེམས་ཁམས་རིག་པ་ནི་རང་བྱུང་ཚན་རིག་ཅིག་ཡིན་པར་སྒྲུབ་བཞིན།
ཤེས་བཞིན་ནི་སེམས་ཀྱི་སྣང་ཚུལ་ལ་ཐད་ཀར་ཞིབ་ལྟ་བྱེད་པའི་ཐབས་ལམ་དང་པོར་
འཇོག་དགོས་པའི་བསམ་ཚུལ་བཏོན་ཡོད། ཤེས་བཞིན་ནམ་ཁ་ནང་གཏད་ཀྱི་དཔྱད་
པ་ཁོ་ནར་བརྟེན་ནས་གང་ཟག་ཅིག་གིས་ཞིབ་ལྟ་ཚད་ལྡན་དང་ཞིབ་འཇུག་ཚོད་ལྟ་
སྤུས་དག་བྱེད་ཐུབ་ཀྱི་རེད། འདི་འདྲའི་དཔྱད་པ་དང་ཞིབ་འཇུག་གིས་སེམས་ཀྱི་ངོ་
བོ་དང་། རང་བྱུང་ཁམས་ཀྱི་ནང་དུ་དེའི་གལ་ཆེན་རང་བཞིན་སོགས་ལ་རྒྱབ་ལྗོངས་
ཆེན་པོ་ཞིག་གི་ནང་ནས་ཞིབ་ལྟ་བྱེད་ཐུབ་ངེས། ཁོང་རང་གི་སྐབས་ཐོག་གི་ཚན་རིག་
གི་ཡན་ཡག་ཚང་མར་དབང་དུ་བསྡུས་ཡོད་པའི་འགུལ་ཤུགས་རིག་པའི་དངོས་གཙོ་
རིང་ལུགས་ལ་སོམ་ཉི་སྐྱེས་ཤིང་། ཁོང་གིས་དངོས་གཙོ་སྨྲ་བའི་བདེན་འཛིན་དེ་དག་



184 ཐོག་མཐའ་མེད་པའི་རྣམ་ཤེས།
ཁུངས་མེད་ཡིན་པ་ར་སྤྲོད་བྱེད་སྲིད་པའི་ཞིབ་འཇུག་གི་ཁྱབ་ཁོངས་སུ་ཧུར་བརྩོན་བྱས་
པ་རེད། ཁོང་གིས་རང་ཉིད་ཀྱི་ཞིབ་འཇུག་གི་ནང་དུ་ཆོས་ཉམས་ལེན་ལས་བྱུང་བའི་
མྱོང་བ་དང་། རྒྱུན་ལྡན་མ་ཡིན་པའི་སེམས་ཀྱི་སྣང་ཚུལ་གྱི་འགྲེལ་བརྗོད་གལ་ཆེན་
པོར་བརྩིས་ཏེ། བློ་རྒྱ་ཡངས་ཤིང་རྣམ་རིག་གྲུང་བའི་ངང་ནས་ཁྱབ་ཁོངས་འདི་གཉིས་
ལ་ལྟ་ཚུལ་བཟུང་ཡོད། སྟབས་མ་ལེགས་པར་ཤེས་པའི་ཞིབ་འཇུག་ལ་མངོན་སུམ་རིག་
པའི་འཇུག་ཚུལ་འདི་ནི། འདས་པའི་དུས་རབས་ཀྱི་ནང་དུ་གཤིས་སྤྱོད་རིག་པ་བ་དང་།
སེམས་ཁམས་རིག་པ་སྨྲ་བ། དབང་རྩའི་ཚན་རིག་པ། ལྟ་གྲུབ་སྨྲ་བ་བཅས་ཀྱི་མི་རབས་
མང་པོའི་བྱེད་ཐབས་ཁག་གིས་ཟིལ་གྱིས་མནན་པ་རེད། ཆེད་ལས་ཀྱི་མཁས་པ་དེ་
ཚོས་སོ་སོའི་མངོན་སུམ་དང་། རྣམ་གཞག་གི་འཚོལ་ཞིབ་ནི་འགུལ་ཤུགས་རིག་པའི་
དངོས་གཙོ་རིང་ལུགས་ཀྱི་གཟུགས་འདས་རིག་པའི་སྒྲོམ་གཞིའི་ནང་དུ་ཚོད་འཛིན་
བྱས་ཤིང་། རང་གི་རྣམ་གཞག་ཁུངས་མེད་ཡིན་པ་ར་སྤྲོད་བྱེད་སྲིད་པའི་ཞིབ་འཇུག་
གི་ཁྱབ་ཁོངས་ཁག་ལ་འབད་པ་ཆེན་པོས་གཡོལ་ཐབས་བྱས་ཡོད། འདིའི་རྒྱུ་མཚན་
གྱིས་འདས་པའི་དུས་རབས་ཀྱི་ནང་དུ་འགྲོ་བ་མིའི་སྟེང་གི་ཤེས་པ་དང་། ཡང་ན་འཕེལ་
འགྱུར་གྱི་བརྒྱུད་རིམ་ཧྲིལ་པོའི་ནང་དུ་ཤེས་པའི་འབྱུང་ཁུངས་དང་ངོ་བོ་སོགས་ཀྱི་ཐད་
ལ་གསར་རྙེད་དང་མདུན་བསྐྱོད་གང་ཡང་བྱུང་མེད།
དེ་ལས་ལྡོག་སྟེ། ནང་པའི་སྲོལ་རྒྱུན་གྱིས་འདས་པའི་ལོ་ངོ་ཉིས་སྟོང་ལྔ་བརྒྱའི་
རིང་ལ་སེམས་ཀྱི་ཞིབ་འཇུག་གི་མངོན་སུམ་རིག་པའི་བྱེད་ཐབས་འདི་ལག་ལེན་དུ་
བཏབ་ཡོད། ནང་པའི་སྒོམ་ཆེན་པ་ཚོས་ཚེ་གཅིག་ནས་གཅིག་ལ་འགྲོ་བའི་ཤེས་རྒྱུན་
ཕྲ་མོ་ཐེ་བའི་ཤེས་པའི་སྐོར་ལ་གཞི་རྩའི་རང་བཞིན་གྱི་གསར་རྙེད་གང་མང་ཞིག་བྱས་
ཡོད་པར་བརྗོད། གོང་དུ་གླེང་ཟིན་པ་ལྟར། སྒོམ་ཆེན་པ་མང་པོས་སངས་རྒྱས་ཀྱིས་མྱོང་
རྟོགས་བརྒྱུད་ནས་རང་དང་གཞན་གྱི་སྐྱེ་བ་སྔོན་མ་ཡོད་པར་མཁྱེན་པ་འདི་སོ་སོའི་རང་
ངོས་ནས་ཐེངས་སྟོང་ཕྲག་དུ་མར་བསྐྱར་ཟློས་བྱས་ཡོད་ཚུལ་བཤད་པ་དང་། ཐ་ན་ང་ཚོ་
དང་ཧ་ཅང་ཐག་མི་རིང་བའི་འདས་པའི་ནང་དུའང་དེ་ལྟར་བྱུང་། ཏིང་ངེ་འཛིན་གྱི་ནུས་
སྟོབས་བརྒྱུད་ནས་སངས་རྒྱས་ཀྱིས་རང་གི་སྐྱེ་བ་སྔོན་མ་རྣམས་རྟོགས་པ་རེད། སྒོམ་
སྒྲུབ་ཀྱི་འཚོལ་ཞིབ་འདི་ནི་ཇི་ལྟར་བསྐྱར་ཟློས་བྱེད་པའི་གདམས་ངག་དེ”སྒྲིབ་སྦྱང་གི་



ཐོག་མཐའ་མེད་པའི་རྣམ་ཤེས།
185
ལམ”ཞེས་པའི་སངས་རྒྱས་དབྱིངས་ཀྱི་གསུང་གི་ནང་དུ་མཇལ་རྒྱུ་ཡོད། འབར་མ་ནས་
ཡིན་པའི་དེང་དུས་ཀྱི་སྒོམ་སྒྲུབ་ཀྱི་སློབ་དཔོན་པཱ་ཨུག་ཐོའོ་ཡཱ་ Pa-Auk Tawya Say-
adaw ཡིསསྐྱེ་བ་སྔོན་མའི་དྲན་ཤེས་ཀྱི་སྒོམ་འདི་ལ་ཇི་ལྟར་འཇུག་པའི་གསལ་བཤད་
གནང་ཞིང་། དེ་བཞིན་དུ་བོད་ཀྱི་ནང་པའི་མཁས་དབང་དགེ་བཤེས་དགེ་འདུན་བློ་གྲོས་
ཀྱིས་ཀྱང་གསུངས་ཡོད། འོན་ཀྱང་། ཞིབ་འཇུག་འདིའི་རིགས་ནི་ཚན་རིག་པ་ཚོ་དང་
མཉམ་འབྲེལ་གྱིས་བཀོད་འདོམས་སྟངས་འཛིན་གྱི་ཁོར་ཡུག་ཅིག་གི་ནང་དུ་ལག་ལེན་
ལ་བཏབ་མེད། །
སངས་རྒྱས་དབྱིངས་ཀྱིས་གསུངས་པ་ལྟར་ན། ཐོག་མར་གང་ཟག་ཅིག་གིས་
བསམ་གཏན་བཞི་པ་བསྒྲུབ་དགོས། འདི་ནི་ཏིང་ངེ་འཛིན་གྱི་གནས་རིམ་ཚད་མཐོ་པོ་
ཞིག་ཡིན་པ་དང་། སྐབས་འདིར་དབུགས་ཀྱི་རྒྱུ་བ་འགག་ཅིང་སྒོ་ལྔའི་ཤེས་པ་རྣམས་
ནང་དུ་བསྡུས་ཏེ་སེམས་ནི་མཉམ་བཞག་ལ་གནས་ཡོད། འདི་འདྲའི་སྒོམ་གྱི་གནས་
རིམ་བསྒྲུབས་ཟིན་པའི་གང་ཟག་ཅིག་སྒོམ་གྱི་ཉམས་ལེན་ལ་ཞུགས་ནས་ཉིན་འགའི་
རིང་གནས་ཐུབ་པར་བཤད། སྒོམ་སྒྲུབ་ཀྱི་གནས་རིམ་འདི་ལྟ་བུར་སླེབས་ཡོད་པ་ནི་
ཤིན་ཏུ་དཀོན་པོ་ཡིན་སྟབས། ཐེངས་ཤིག་ངས་ཡོན་ཏན་རིན་པོ་ཆེ་ཟེར་བའི་བོད་ཀྱི་
ནང་པའི་སྒོམ་གྱི་སློབ་དཔོན་རྒན་རབས་པ་ཞིག་ལ་ལེའུ་བཅུ་པའི་ནང་དུ་གླེང་བའི་ཞི་
གནས་ཕལ་བ་དེ་ཙམ་འགྲུབ་པར་བརྟེན་ནས་གང་ཟག་ཅིག་གིས་རང་གི་སྐྱེ་བ་སྔོན་མ་
དྲན་ཐུབ་མིན་གྱི་དྲི་བ་ཞིག་བཀོད་པ་ཡིན། ཁོང་ནི་བོད་ཀྱི་ནང་པའི་སྒོམ་པ་བ་ཚོའི་ཁྲོད་
དུ་རྟོགས་པ་ཐོབ་ཡོད་པར་གྲགས་པའི་སྒོམ་ཆེན་པ་ཞིག་རེད། ཁོང་གིས “གནས་རིམ་
འདིའི་ཤེས་པའི་གསལ་ཆ་ལ་བརྟེན་ནས་ཡིད་ཀྱི་མངོན་སུམ་ནི་ཐོལ་བྱུང་དུ་སྐྱེ་ཞིང་།
སྐྱེ་བ་སྔོན་མ་རྣམས་དྲན་པའི་ནུས་པའང་དེའི་ནང་དུ་འདུས་ཡོད།” ཅེས་ལན་གནང་
བྱུང་། འོན་ཀྱང་། ཁོང་གིས་རང་གི་སྐད་ཆ་ལ་ཁ་སྣོན་དུ དེང་སང་མི་ཚོས་ཞི་གནས་
བསྒྲུབ་ཐུབ་མིན་དེ་དོགས་གནས་ཤིག་རེད་” ཅེས་བརྗོད་སོང་།
ནང་པའི་ཐར་བའི་ལམ་གྱི་ནང་དུ་ཞི་གནས་འགྲུབ་པ་ནི་ཧ་ཅང་གལ་ཆེན་ཡིན་
པར་ངོས་འཛིན་བྱས་ཏེ། ཕྱི་ལོ་ ༢༠༠༣ ལོར་ངས་ཁ་ལེ་ཕོར་ནེ་ཡེའི་མཐོ་སློབ་ནས་
ཡིན་པའི་དབང་རྩའི་ཚན་རིག་པ་དང་སེམས་ཁམས་རིག་པ་སྨྲ་བའི་ཚོགས་ཁག་ཅིག་



186 ཐོག་མཐའ་མེད་པའི་རྣམ་ཤེས།
དང་མཉམ་འབྲེལ་གྱིས་ཞི་གནས་ཀྱི་ལས་གཞི་ཞེས་པའི་ཚན་རིག་གི་ཞིབ་འཇུག་ཅིག་
རྩ་འཛུགས་བྱས་པ་ཡིན། ཕྱི་ལོ་ ༢༠༠༧ གྱི་ཟླ་གཉིས་པའི་ནང་སཱན་ཊ་བྷར་བྷ་རའི་
རྣམ་པར་ཤེས་པའི་ཞིབ་འཇུག་ཁང་དང་། ཁ་ལེ་ཕོར་ནེ་ཡེའི་མཐོ་སློབ་གཉིས་ཀྱིས་
ཞིབ་འཇུག་འདིའི་དུས་རིམ་དང་པོ་འགོ་བརྩམས་པ་རེད། དེའི་སྐབས་སུ་མི་སུམ་ཅུ་སོ་
བདུན་ཁོ་ལོ་རཱ་ཌོའི་ནང་དུ་ཡོད་པའི་དབེན་གནས་ཤིག་ཏུ་འཛོམས་ཏེ། ཟླ་བ་གསུམ་
གྱི་རིང་ཉིན་རེར་དུས་ཚོད་བརྒྱད་ནས་བཅུ་ལ་ཞི་གནས་ཉམས་ལེན་བྱས། སྐབས་དེར་
དུས་ཡུན་རིང་པོར་སྒོམ་སྒྲུབ་ཤུགས་ཆེན་བྱས་པའི་འབྲས་བུ་ལ་ཞིབ་འཇུག་བྱེད་མཁན་
ཚན་རིག་པ་ལྔས་སྒོམ་ཉམས་ལེན་བྱེད་མཁན་ཚོའི་ལུས་ཁམས་དང་། སེམས་ཁམས་
ལ་ཚད་འཇལ་འདྲ་མིན་བྱས་ཤིང་། ལོ་དེའི་ཟླ་དགུ་པའི་ནང་མི་སུམ་ཅུ་སོ་གསུམ་ཡོད་
པའི་ཚོགས་ཁག་གཉིས་པས་ཟླ་བ་གསུམ་རིང་གི་སྒོམ་སྒྲུབ་འགོ་བརྩམས་པ་དང་། ཁོང་
ཚོ་ནི་ཚན་རིག་གི་ཞིབ་འཇུག་འདིའི་ཆེད་དུ་སྟངས་འཛིན་བྱས་ཡོད་པའི་ཚོགས་ཁག་
ཅིག་ཡིན། ཞིབ་འཇུག་འདིའི་ནང་དུ་འཚོལ་བསྡུ་བྱས་པའི་གནས་ཚུལ་འབོར་ཆེན་དེའི་
ཆ་ཤས་ཕྲན་བུ་ཞིག་ལ་མ་གཏོགས་དཔེ་དེབ་འདི་མ་བརྩམས་པའི་སྔོན་དུ་ཉམས་ཞིབ་
བྱེད་པའི་གོ་སྐབས་བྱུང་མེད་ཀྱང་། ཟླ་བ་གསུམ་གྱི་སྦྱོང་བརྡར་འདིས་འདོད་ཆགས་
དང་། དངངས་སྐྲག མྱོང་ཚོར་ལ་སྟངས་འཛིན་བྱེད་པའི་དཀའ་ངལ། སེམས་འཁྲུག་པ་
བཅས་ཉུང་དུ་བཏང་ཞིང་། དྲན་པ་དང་། བླང་དོར་གྱི་རྣམ་དཔྱོད། གདུང་སེམས་མཉམ་
སྐྱེད་ཀྱི་ཐུགས་ཁུར། དགེ་མཚན་ཆེ་བའི་མྱོང་ཚོར་གྱི་བག་ཆགས། སྤྱིའི་བདེ་ཐང་
སོགས་ཚད་མཐོ་རུ་བཏང་ཡོད་པ་གསལ་པོ་རེད།
སྒོམ་གྱི་ཉམས་ལེན་དང་པོ་དེ་མཇུག་དྲིལ་ནས་ལོ་གཅིག་ལས་ལྷག་པའི་རྗེས་སུའང་
མཉམ་ཞུགས་པ་བཅུ་གཉིས་ཀྱིས་ཉིན་རེར་དུས་ཚོད་བཅུ་གཉིས་ལ་སྒོམ་བརྒྱབས་ནས་ཉམས་
ལེན་དེ་མཇུག་སྐྱོང་བཞིན་ཡོད། ཞིབ་འཇུག་འདིའི་ཆེད་ང་ནི་སྒོམ་གྱི་དགེ་རྒན་ཡིན་པ་
དང་། ངས་ཁོང་ཚོ་ཉམས་ལེན་གྱི་ནང་དུ་སྣེ་ཁྲིད་བྱེད་ཀྱིན་ཡོད། ཡོན་ཏན་རིན་པོ་ཆེས་བརྗོད་
པ་ཇི་བཞིན་དེང་རབས་ཀྱི་འཛམ་གླིང་གི་ནང་དུ་མི་ཚོས་ཞི་གནས་བསྒྲུབ་ཐུབ་མིན་ནི་དོགས་
གནས་ཤིག་རེད། འོན་ཀྱང་། རང་ཉིད་ནི་ལས་གཞི་འདི་འགོ་རྩོམ་མཁན་ཞིག་ཡིན་པའི་ཆ་ནས་
ངས་ལན་ཞིག་འཚོལ་བ་ལ་ཆོད་སེམས་བརྟན་པོར་བཅངས་ཡོད།



ཐོག་མཐའ་མེད་པའི་རྣམ་ཤེས།
187
ཐ་ན་ཞི་གནས་འགྲུབ་ནའང་། རང་གི་དྲན་ཤེས་སྔོན་མའི་སྔོན་མ་རྣམས་བསྐྱར་
དྲན་ཡང་དག་བྱེད་པར་ད་དུང་ཡང་སྒོམ་གྱི་སྦྱོང་བརྡར་གཞན་དགོས་སྲིད་ཀྱི་རེད། ལེའུ་
བཅུ་གཉིས་པའི་ནང་དུ་བཤད་ཟིན་པ་ལྟར་ནང་པའི་སྒོམ་ཆེན་པ་ཚོས་གསུང་དོན་ལ།
དྲན་ཤེས་རྣམས་སྲོག་གི་ནང་དུ་གསོག་འཇོག་བྱས་ཡོད་ཅིང་། སྲོག་ནི་ཀུན་གཞིའི་ངོ་བོ་
དང་གཅིག་མཚུངས་ཤིག་ཡིན། ཞི་གནས་གྲུབ་པའི་རྗེས་སུ་སེམས་ནི་ཀུན་གཞིའི་རྣམ་
ཤེས་ཀྱི་ནང་དུ་གནས་ལ་འབབ་པ་དང་། དེའི་ཚེ་རང་གི་ཡིད་བྱེད་ནི་འདས་པའི་ཕྱོགས་
ལ་འཁོར་ནས་དུས་སྐབས་བྱེ་བྲག་པ་རེ་རེ་དྲན་པར་བྱེད་ཐུབ་པ་མ་ཟད། ཐ་ན་སྐྱེ་བ་འདི་
མ་བླངས་པའི་སྔོན་གྱི་གནས་སྟངས་ཀྱང་དྲན་ཐུབ་པར་བརྗོད། འདིས་ནང་པའི་སྐྱེ་བ་སྔ་
ཕྱིའི་འདོད་ཚུལ་དེ་མྱོང་བ་དང་སྦྱར་ནས་ཚོད་ལྟ་བྱེད་པ་ལ་ཀུན་གཞིའི་ལས་གཞི་ཞེས་
མིང་འདོགས་ཆོག་པའི་ཚན་རིག་གི་ཞིབ་འཇུག་ཅིག་འབྱུང་སྲིད་པ་སྟོན་ཐུབ།
ཞིབ་འཇུག་འདི་འདྲ་ལ་ཞི་གནས་སྒྲུབ་མཁན་གྱི་ཚོགས་ཁག་ཆེན་པོ་ཞིག་དགོས་
ཤིང་། ཉམས་ལེན་བྱེད་མཁན་ག་ཚོད་མང་ན་དེའི་ཚོད་ཀྱིས་ཡག་པོ་ཡོང་རྒྱུ་རེད། ཁོང་
ཚོ་ཀུན་གཞིའི་རྣམ་ཤེས་ཀྱི་ནང་དུ་ཞུགས་ནས་སོ་སོའི་དམིགས་པ་དེ་དུས་ཚོད་ངེས་
ཅན་ཞིག་གི་སྟེང་དུ་གཏོད་པ་དང་། ཕལ་ཆེར་བདུན་ཕྲག་གཅིག་གི་སྔོན་གྱི་དུས་ཚོད་
དང་སྐར་མ་ཏག་ཏག་ཅིག་ནས་འགོ་རྩོམ་ཆོག ཉམས་ལེན་པ་ཚོར་བདུན་ཕྲག་གཅིག་
ཏག་ཏག་གི་སྔོན་གྱི་མྱོང་བ་རྣམས་གསལ་པོར་དྲན་པའི་གདེང་ཚོད་མ་སྐྱེ་བའི་བར་དུ་
དམིགས་པ་བསྒྲིམ་ཞིང་། ཁོང་ཚོས་རང་ཉིད་ཀྱིས་དྲན་པར་བརྗོད་པའི་དྲན་ཤེས་དེ་ཚོའི་
ཟིན་བྲིས་རྒྱས་པ་ཞིག་ཚུར་སྤྲོད་པ་དང་། དེ་ནས་ཟིན་བྲིས་དེ་ཚོ་ཡང་དག་ཡིན་མིན་ལ་
བྱེད་ཐབས་ཚད་ལྡན་ཞིག་བརྒྱུད་ནས་བརྟག་དཔྱད་གཏོང་དགོས། དཔེར་ན། སྐབས་དེར་
ཁོང་ཚོ་དང་ལྷན་དུ་ཡོད་པའི་མི་ཚོར་སྐད་ཆ་འདྲི་བ་ལྟ་བུ་བྱེད་ཆོག གལ་ཏེ་ཁོང་ཚོའི་དྲན་ཤེས་
དེ་དོན་དངོས་དང་མཐུན་པ་ར་སྤྲོད་བྱས་ཚེ། ཁོང་ཚོས་བདུན་ཕྲག་གཅིག་ལས་སྔ་བའི་ཉིན་
ཞིག་དམིགས་པའི་ཡུལ་དུ་འཛིན་ཞིང་། སླར་ཡང་ཁོང་ཚོའི་དྲན་ཤེས་ཀྱི་ཟིན་བྲིས་དེ་བདེན་མིན་
ལ་བརྟག་དཔྱད་གཏོང་བ་དང་། རང་གི་ཡིད་བྱེད་ཀྱི་དམིགས་པ་སྟེ། འདས་པའི་ནང་གི་དུས་
སྐབས་རེ་རེ་ཡར་འདེད་པའི་བརྒྱུད་རིམ་འདི་ནི། ཉམས་ལེན་པ་ཚོའི་དྲན་ཤེས་ཀྱི་ཟིན་བྲིས་ལ་
བརྟག་དཔྱད་ཚད་ལྡན་ཞིག་གིས་ར་སྤྲོད་བྱེད་ཐུབ་པ་དེ་སྲིད་བར་དུ་མུ་མཐུད་དགོས།



188 ཐོག་མཐའ་མེད་པའི་རྣམ་ཤེས།
མཐའ་མར་ཁོང་ཚོར་རང་ཉིད་མངལ་དུ་མ་ཆགས་པའི་སྔོན་གྱི་དུས་སྐབས་ངེས་
ཅན་ཞིག་གི་སྟེང་དུ་དམིགས་པ་གཏོད་དུ་འཇུག་པ་དང་། གལ་སྲིད་ཁོང་ཚོས་ཅི་ཡང་
མ་དྲན་པ་ཡིན་ན། འདིས་ཤེས་པ་ནི་ཀླད་པའི་འཕེལ་རྒྱས་དང་ལྷན་དུ་བྱུང་བའི་དངོས་
གཙོ་སྨྲ་བའི་འདོད་ཚུལ་ལ་རྒྱབ་རྟེན་བྱེད་ལ། ཡིན་ཡང་། ཁོང་ཚོས་སྐྱེ་བ་སྔོན་མའི་
ནང་དུ་རང་ཉིད་མི་གཞན་ཞིག་ཡིན་པའི་མྱོང་བ་དྲན་པ་ཡིན་ན། དྲན་ཤེས་དེ་ཚོའི་ནང་
གི་མི་དེ་ལྟ་བུ་ནི་འདས་པའི་ནང་དུ་དོན་དངོས་སུ་བྱུང་ཡོད་མེད་ལ་བརྟག་དཔྱད་བྱེད་
པ་དང་། ད་དུང་གནས་ཚུལ་འདི་ནི་སྒོམ་སྒྲུབ་མ་ཡིན་པའི་ཐབས་ལམ་ཞིག་བརྒྱུད་ནས་
ཁོང་ཚོར་འབྱོར་ཡོད་མེད་ལའང་བརྟག་དཔྱད་གཏོང་དགོས་རྒྱུ་རེད། གལ་སྲིད་ཁོང་
ཚོའི་དྲན་ཤེས་དེ་བདེན་པ་ཡིན་པའི་ར་སྤྲོད་བྱེད་ཐུབ་ཅིང་། སྐྱེ་བ་སྔོན་མའི་འཚོ་བའི་
སྐོར་གྱི་གནས་ཚུལ་གསལ་པོ་དེ་རྣམས་སོ་སོའི་དྲན་པ་བརྒྱུད་ནས་མ་གཏོགས་ཤེས་
ཐབས་མེད་པ་གཏན་ཁེལ་ཚེ། འདིས་ནང་པའི་སྐྱེ་བ་སྔ་ཕྱིའི་རྣམ་གཞག་ལ་རྒྱབ་རྟེན་
བྱེད་ངེས། ཞིབ་འཇུག་འདི་ལྟ་བུ་ནི་ནང་པའི་རྣམ་གཞག་དེ་ཧ་ཅང་ཞིབ་ཚགས་པའི་
ཚན་རིག་གི་ལམ་ནས་མྱོང་བ་དངོས་ཀྱི་ཞིབ་འཇུག་ཚོད་ལྟ་དང་སྦྱར་ནས་ཐག་གཅོད་
བྱེད་ཐབས་ཤིག་རེད།
གལ་སྲིད་ང་ཚོའི་དྲན་ཤེས་རྣམས་ཚེ་འདིའི་སྔོན་དུ་བྱུང་བའི་སེམས་རྒྱུན་ཞིག་
གི་ནང་དུ་དོན་ངོ་མར་ཡོད་ན། ང་ཚོར་དྲི་བ་ཞིག་འདྲི་རྒྱུ་ཡོད་དེ། ང་ཚོས་རྒྱུ་མཚན་
ཅིའི་ཕྱིར་རང་གི་སྐྱེ་བ་སྔོན་མ་རྣམས་དྲན་མ་ཐུབ་པ་ཡིན་ནམ། བོད་བརྒྱུད་ནང་བསྟན་
གྱིས་འཆི་བའི་བརྒྱུད་རིམ་ནི་གཉིད་ཁུག་པའི་དཔེ་དང་སྦྱར་ནས་འགྲེལ་བརྗོད་བྱེད་ལ།
བར་དོ་ནི་རྨི་ལམ་རྨིས་པ་ལྟ་བུ་དང་། མ་ཡི་མངལ་དུ་ཆགས་པ་ནི་གཉིད་སད་པ་ལྟ་བུ་
ཡིན། མཚན་མོ་གཅིག་གི་རིང་ལ་མི་ཚོས་རྒྱུན་དུ་རྨི་ལམ་ཐེངས་ལྔ་ནས་བདུན་ལ་རྨི་
ཞིང་། གཉིད་ཁུགས་ཏེ་སྐར་མ་དགུ་བཅུའི་རྗེས་ནས་རྨི་ལམ་དེ་ཚོ་འགོ་རྩོམ་གྱི་ཡོད།
མི་རྣམས་རྨི་ལམ་གྱི་འཁོར་བསྐྱོད་དང་པོའི་ནང་དུ་ཞུགས་པ་དང་། འདས་ཟིན་པའི་ཉིན་
མོ་དེའི་བྱ་བ་རྣམས་རྒྱུན་དུ་བརྗེད་འགྲོ། རེ་ཞིག་ལ་ཁོང་ཚོའི་དངོས་ཡོད་གནས་ལུགས་
ནི་རྨི་ལམ་དེའི་ནང་གི་བྱུང་བ་དག་གིས་གྲུབ་ཡོད། དེ་ནས་སྐར་མ་འགའི་རྗེས་སུ་ཁོང་
ཚོ་རྨི་ལམ་མེད་པའི་གཉིད་ཀྱི་ནང་དུ་ལྷུང་ཞིང་། སྐབས་འདིར་ཁོང་ཚོའི་སེམས་ནི་ཀུན་



ཐོག་མཐའ་མེད་པའི་རྣམ་ཤེས།
189
，
གཞིའི་རྣམ་ཤེས་ཀྱི་ངོ་བོར་ཐིམ་ཡོད། བརྒྱུད་རིམ་འདིའི་ནང་དུ་ད་ལྟ་རང་མཚམས་
བཞག་པའི་རྨི་ལམ་དེའི་ནང་གི་བྱུང་བ་རྣམས་ཀྱི་དྲན་པ་ཉམས་འགྲོ། དེ་ནས་དུས་ཚོད་
གཅིག་དང་གཉིས་ཀྱི་རྗེས་སུ་ཁོང་ཚོ་རྨི་ལམ་གྱི་འཁོར་བསྐྱོད་གཉིས་པའི་ནང་དུ་
ཞུགས་ཤིང་། ཡང་བསྐྱར་འདས་ཟིན་པའི་ཉིན་མོ་དེའི་བྱ་བ་དང་རྨི་ལམ་སྔོན་མའི་བྱུང་
བ་རྣམས་བརྗེད་འགྲོ། ཡང་ཡང་བསྐྱར་ཟློས་བྱེད་པའི་བརྗེད་ངས་ཀྱི་བརྒྱུད་རིམ་འདི་ནི་
ཁོང་ཚོ་རྨི་ལམ་མཐའ་མའི་ནང་ནས་གཉིད་མ་སད་བར་དུ་རྒྱུན་བསྲིང་བྱེད་ངེས། གཉིད་
ལས་སད་པའི་སྐབས་དེར་མི་འགའ་ཤས་ཀྱིས་མདང་དགོང་གི་རྨི་ལམ་གཅིག་གཉིས་
ཤིག་གསལ་པོར་དྲན་ཐུབ་རྒྱུ་རེད། འོན་ཀྱང་། མི་མང་པོ་ཞིག་གིས་ཐ་ན་གཉིས་ལས་
སད་པའི་སྔོན་ཏག་ཏག་གི་རྨི་ལམ་དེ་ཡང་དྲན་མི་ཐུབ་པ་དང་། ཁོང་ཚོ་ནི་ཉིན་གསར་
པའི་བྱ་བའི་ནང་དུ་ཚུད་པ་ཤུགས་ཅི་ཙམ་ཆེ་བ་དེ་ཙམ་གྱིས་ཁོང་ཚོས་རྒྱུན་དུ་མདང་
དགོང་གི་རྨི་ལམ་རྣམས་དྲན་རྒྱུ་ཁག་པོ་ཡིན།
ཉིན་མཚན་གཅིག་གི་བརྗེད་ངས་ཀྱི་འཁོར་བསྐྱོད་འདི་ནི་མི་ཞིག་ཤི་བ་ནས་
བཟུང༌། བར་དོའི་སྐབས་སུ་རྨི་ལམ་སྣ་ཚོགས་ལྟ་བུའི་མྱོང་བ་འདྲ་མིན་བརྒྱུད་ནས་
མཐའ་མར་སྐྱེ་བ་ཞིག་ལེན་པ་དང་འདྲ་མཚུངས་ཡིན་པར་བརྗོད། པེ་ལའི་ཊོ་ཡི “ སྤྱི་
མཐུན” ཞེས་པའི་དཔེ་དེབ་ཀྱི་མཇུག་ཏུ་ཨེར་ Er གྱི་ལྷ་སྒྲུང་ལ་འགྲེལ་བཤད་བྱས་
པའི་ནང་། སྐྱེ་བ་སྔ་ཕྱིའི་བར་མཚམས་སུ་དྲན་ཤེས་ཉམས་པའི་གནས་ཚུལ་གླེང་སྟེ། སྐྱེ་
བ་གཅིག་ནས་གཅིག་ལ་བགྲོད་སྐབས་མིའི་རྣམ་ཤེས་ཀྱིས་བརྗེད་ངས་ཀྱི་ཆུ་བོ་འཐུང་
བར་གསུངས་འདུག བོད་ཀྱི་ནང་པའི་རྨི་ལམ་གྱི་རྣལ་འབྱོར་ཉམས་ལེན་ནི་རྨི་ལམ་རྨི་
བཞིན་པའི་སྐབས་སུ་གང་ཟག་ཅིག་གིས་རྨི་ལམ་ངོས་བཟུང་ནས་བརྗེད་ངས་འདི་ལས་
རྒྱལ་བའི་ཐབས་སུ་གསར་གཏོད་མཛད་པ་ཞིག་རེད། འདི་ལྟ་བུའི་རྨི་ལམ་ལ་གསལ་
ཆ་ཆེ་བའི་རྨི་ལམ་ཟེར་ཞིང་། གསལ་ཆ་ཆེ་ཞིང་རྨི་ལམ་མེད་པའི་གཉིད་ནི་རང་ཉིད་
རྨི་ལམ་མེད་པའི་གཉིད་ཀྱི་ནང་དུ་ཡོད་པ་རྟོགས་པའི་སྐབས་སུ་འབྱུང་བ་དང་། དེ་ལྟར་
འབྱུང་དུས་རང་ཉིད་ཀུན་གཞིའི་རྣམ་ཤེས་ཀྱི་ངོ་བོ་ལ་ཐིམ་ཡོད། ཉམས་ལེན་འདི་འདྲ་
ནི་འཆི་བའི་དུས་རིམ་མཐའ་མའི་ནང་དུ་གང་ཟག་ཅིག་གིས་ཀུན་གཞིའི་རྣམ་ཤེས་ངོས་
བཟུང་ནས་བར་དོའི་བྱུང་བ་ཐམས་ཅད་ཇི་བཞིན་རྟོགས་པར་བྱེད་པའི་གྲ་སྒྲིག་ལྟ་བུ་



190 ཐོག་མཐའ་མེད་པའི་རྣམ་ཤེས།
རེད། འདི་ལྟ་བུའི་གསལ་ཆ་ཞིག་གི་ཐོག་ནས་གང་ཟག་ཅིག་གིས་རང་གི་རྣམ་ཤེས་དེ་
རང་གཞན་ཀུན་ལ་ཕན་པའི་སྐྱེ་བ་ཞིག་གི་ཕྱོགས་ལ་བསྐོར་ཆོག འདི་ནི་རྨི་ལམ་རྣལ་
འབྱོར་གྱི་དམིགས་ཡུལ་གཙོ་བོ་ཞིག་ཡིན།
ཀུན་གཞིའི་ལས་གཞིའི་ནང་དུ་སྐྱེ་བ་སྔ་ཕྱིའི་རྣམ་གཞག་འདི་ལ་སེམས་ཁམས་
རིག་པའི་ལྟ་སྟངས་ཀྱི་ངོས་ནས་ཞིབ་འཇུག་ཚོད་ལྟ་བྱེད་པ་ཞིག་རེད། འོན་ཀྱང་། ནང་
པའི་རྣམ་གཞག་འདི་ལ་སྐྱེ་དངོས་རིག་པའི་བདེན་དཔང་གི་ཐོག་ནས་ཀྱང་ཞིབ་འཇུག་
ཚོད་ལྟ་བྱེད་ཆོག ནང་པའི་སྒོམ་པ་བ་ཚོས་ཚེ་གཅིག་ནས་གཅིག་ལ་འགྲོ་བའི་སྲོག་ནི་
དངོས་ཁམས་ཀྱི་རང་བཞིན་ཞིག་ཡིན་པར་བརྗོད་ཡོད། དེ་ཡང་འདི་དང་ཕུང་པོ་གཉིས་
ཀས་ཕན་ཚུན་ལ་ཤུགས་རྐྱེན་ཐེབས་ཀྱི་ཡོད། དེ་ལྟ་ནའང་། སྲོག་འདི་དངོས་གཟུགས་
ཤིག་མིན་པའི་རྒྱུ་མཚན་ནི་རྡུལ་ཕྲ་རབ་ཀྱིས་སྲོག་འདི་གྲུབ་མེད། དེང་རབས་ཀྱི་
དངོས་ཁམས་རིག་པའི་ནང་དུ་དངོས་ཁམས་ཀྱི་རང་བཞིན་ཡིན་ཡང་དངོས་གཟུགས་
མ་ཡིན་པའི་སྣང་ཚུལ་གྱི་དཔེ་མཚོན་གང་མང་ཡོད། དངོས་ཁམས་རིག་པ་རྙིང་པའི་
གློག་ཁབ་ལེན་གྱི་ར་བ་ཁག་དང་། ཚད་རྡུལ་དངོས་ཁམས་རིག་པའི་ཧིལ་བཱར་ཌི་ཡི་
བར་སྣང་དང་སྲིད་རུང་གི་རླབས་རྒྱུན། ལྟོས་གྲུབ་ཀྱི་རྣམ་གཞག་གི་བར་སྣང་དུས་ལ་
སོགས་པ་ཚང་མ་དངོས་ཁམས་རང་བཞིན་གྱི་སྣང་ཚུལ་དུ་ངོས་འཛིན་བྱེད་ཀྱང་། འདི་
ཚོ་གང་ཡང་རྡུལ་ཕྲན་དང་གཞི་རྩའི་རྡུལ་ཕྲ་རབ་ལས་གྲུབ་མེད། གོང་དུ་བཤད་པ་ལྟར་
སྲོག་ནི་དྲན་ཤེས་དང་། སེམས་རྒྱུད། སྤྱོད་པའི་གོམས་འདྲིས་སོགས་གནས་སའི་
མཛོད་ལྟ་བུ་ཡིན་ལ། སྲོག་གི་ཚོགས་པ་འདི་ལ་དངོས་ཁམས་ཀྱི་ཕུང་པོས་ཤུགས་རྐྱེན་
ཐེབས་པ་དང་། སྲོག་ལ་ཐེབས་པའི་ཤུགས་རྐྱེན་དེ་ཚོས་སྐྱེ་བ་ནས་སྐྱེ་བ་ལ་ཕུང་པོའི་
གྲུབ་ཚུལ་ལ་ཤུགས་རྐྱེན་ཐེབས་ཀྱི་ཡོད།
སི་ཊི་ཝིན་སཱན་དང་། ཁོང་གི་ལས་རོགས་ཚོས་སྐྱེ་བ་ཞིག་གི་འཆི་སྟངས་ཀྱིས་
སྐྱེ་བ་རྗེས་མའི་ཕུང་པོའི་ཐོག་ལ་སྐྱེ་རྟགས་འཇོག་པར་བརྗོད་པའི་གནས་ཚུལ་གང་མང་
ཞིག་ལ་ཞིབ་འཇུག་བྱས་པ་རེད། གང་ཟག་སོ་སོའི་སྲོག་གི་གྲུབ་སྟངས་ནི་ཐ་དད་པ་
ཡིན་པ་དང་། གྲུབ་སྟངས་དེ་ནི་རྒྱུན་དུ་འབྱུང་བཞིན་པའི་མྱོང་བའི་ཤུགས་རྐྱེན་གསོག་
འཇོག་གི་ཁྲོད་ན་འགྱུར་བ་འགྲོ་བཞིན་ཡོད། སྐྱེ་རྟགས་ལྟ་བུའི་ཤུགས་རྐྱེན་སྐྱེ་བ་གཅིག་



ཐོག་མཐའ་མེད་པའི་རྣམ་ཤེས།
191
ནས་གཅིག་ལ་འདྲེན་པའི་སྲོག་ནི་ནུས་ཤུགས་ཀྱི་རིགས་ཤིག་སྟེ། རླུང་ཞེས་པ་དང་
འབྲེལ་བ་དམ་པོ་ཡོད་ལ། ནུས་ཤུགས་འདི་ནི་བྲང་ཁའི་དཀྱིལ་མར་གནས་ཡོད་པར་
འདོད། འདི་ཡང་ཀུན་གཞིའི་རྣམ་ཤེས་དང་འབྲེལ་བ་ཟབ་ཅིང་། གལ་ཏེ་རླུང་དང་སྲོག་གི་
འབྲེལ་སྟངས་བརྒྱུད་དེ། ཕུང་བོའི་ནང་གི་གློག་ཁབ་ལེན་གྱི་ར་བ་དང་སྲོག་གཉིས་ཀའི་
བར་ལ་ཐད་ཀའི་འབྲེལ་བ་ཞིག་ཡོད་ཚེ། གང་ཟག་རེ་རེ་ལ་གློག་ཁབ་ལེན་གྱི་ར་བ་ཀྱི་ངོ་
བོ་ཐུན་མོང་མ་ཡིན་པ་ཞིག་ཡོད་དགོས་རྒྱུ་རེད། དེའི་ཁར་ཀུན་གཞིའི་རྣམ་ཤེས་ནི་རྒྱུན་
དུ་རྨི་ལམ་མེད་པའི་གཉིད་ཀྱི་སྐབས་སུ་མངོན་པར་འགྱུར་བ་དང་། འདི་འདྲའི་སྐབས་སུ་
གང་ཟག་སོ་སོའི་ཀླད་པའི་གློག་འགུལ་གྱི་ངོ་བོ་ཐུན་མོང་མ་ཡིན་པ་ཞིག་ཕྱིར་མངོན་
སྲིད་པ་ཤུགས་སུ་བསྟན་འདུག ཉེ་ཆར་གྱི་ཚན་རིག་གི་ཞིབ་འཇུག་གིས་འདི་འདྲའི་ཀླད་
པའི་གློག་འགུལ་གྱི་ངོ་བོ་ཐུན་མོང་མ་ཡིན་པ་ཞིག་ཡོད་པའི་བདེན་དཔང་ཕྱོགས་ཙམ་
ཞིག་སྟོན་གྱི་ཡོད།
འདིའི་བསྟན་དོན་ཞིག་ནི་ང་ཚོས་སྲོག་གི་ལས་གཞི་ཞེས་པའི་ཚན་རིག་གི་ཞིབ་
འཇུག་ཅིག་གསར་འཛུགས་བྱེད་ཆོག་པ་དེ་ཡིན། གྲོས་གཞི་རུ་འདོན་གྱིན་པའི་ལས་
གཞི་འདིའི་ནང་དུ་ཐོག་མར་ཚད་མཐོ་པོར་སླེབས་པའི་བོད་ཀྱི་ནང་པའི་སྒོམ་ཆེན་པ་
རྒན་པ་ཚོའི་ཐུན་མིན་གྱི་ཀླད་པའི་གློག་འགུལ་གྱི་ངོ་བོ་དེ་ངོས་འཛིན་བྱེད་དགོས་ཤིང་།
གལ་སྲིད་དེ་ནི་སྒོམ་ཆེན་པ་རང་ཉིད་ཀྱི་སྲོག་གི་ཆགས་ཚུལ་གྱི་རླུང་ལ་འབྲེལ་བ་དམ་
པོ་ཞིག་ཡོད་ཚེ། ངོ་བོ་དེ་ནི་སྐྱེ་བ་ཕྱི་མའི་བར་དུ་རྒྱུན་བསྲིང་བྱེད་སྲིད་པ་ཞིག་རེད།
བོད་ཀྱི་སྲོལ་རྒྱུན་ལ་མཚོན་ན། རྟོགས་པ་ཐོབ་ཡོད་མཁན་ཚོའི་ཡང་སྤྲུལ་བཙལ་ནས་
ངོས་འཛིན་བྱེད་རྒྱུ་རྒྱུན་ལྡན་ཡིན་པས། སྒོམ་ཆེན་པ་རྒན་པ་ཞིག་གྲོངས་ནས་སྤྲུལ་སྐུ་
ངོས་འཛིན་བྱས་པའི་རྗེས་སུ་ཚན་རིག་པ་ཚོས་ཕྲུ་གུ་དེའི་ཀླད་པའི་གློག་འགུལ་གྱི་ཐུན་
མིན་གྱི་ངོ་བོ་དེ་སྒོམ་ཆེན་པའི་ངོ་བོ་དང་མཐུན་མིན་ཕན་ཚུན་བསྡུར་ཆོག་པ་ཞིག་ཡིན།
གལ་སྲིད་དེ་གཉིས་མཐུན་ཚེ། འདིས་སྲོག་ནི་ཚེ་གཅིག་ནས་གཅིག་གི་བར་ལ་རྒྱུན་
བསྲིང་བའི་དངོས་ཁམས་རང་བཞིན་གྱི་བདེན་དཔང་བརྟན་པོ་ཞིག་མཁོ་སྤྲོད་བྱས་ཡོད།
ནང་པའི་རྣམ་གཞག་གཞིར་བཞག་ན། ཚེ་གཅིག་ནས་གཅིག་ལ་འགྲོ་མཁན་ནི་
འགྱུར་བ་མེད་ཅིང་། ལྟོས་མེད་རང་རྐྱ་བའི་རྣམ་ཤེས་དང་། བདག ནུས་ཤུགས་ལྟ་བུ་ཞིག་



192 ཐོག་མཐའ་མེད་པའི་རྣམ་ཤེས།
མིན་ཞིང་། དེ་ལས་ལྡོག་སྟེ། རྟག་ཏུ་འགྱུར་བ་འགྲོ་བཞིན་པའི་ཤེས་པ་དང་ནུས་ཤུགས་ཀྱི་
རྒྱུན་ཞིག་ཡིན། ནུས་ཤུགས་དེས་འགྲོ་བ་མིའི་སེམས་གཤིས་དང་། མངལ་གྱི་སྦྲུ་མ་གྲུབ་
ཚུལ་གཉིས་ལ་རྐྱེན་བྱེད། གསར་དུ་ཆགས་བཞིན་པའི་སྦྲུ་མ་ཞིག་གི་ཤེས་རྒྱུན་ཐོག་མ་དེ་
ནི་ཀུན་གཞིའི་རྣམ་ཤེས་གཅིག་པུས་གྲུབ་པ་ཞིག་རེད། ཤེས་རྒྱུན་འདི་ནི་འཆི་བའི་བརྒྱུད་
རིམ་མཐའ་མའི་ནང་དུ་ལྷག་པ་ཞིག་ཡིན། ཚེ་སྲོག་གི་མཐའ་མཇུག་གིས་འཇིག་རྟེན་གྱི་
སེམས་ཅན་ཐམས་ཅད་ཀྱི་རང་བཞིན་དུ་གྲུབ་པའི་འཁོར་བསྐྱོད་ཀྱི་བརྒྱུད་རིམ་ཞིག་གི་
མགོ་ཞིག་མཚོན་ཞིང་། ཚེ་སྲོག་གི་འཁོར་བསྐྱོད་འདི་ལ་མགོ་མཇུག་གཉིས་ཆ་སྙོམས་ཤིང་
མཐུན་པའི་ཁྱད་ཆོས་ཤིག་ཡོད། སྐྱེ་བ་གཅིག་ནས་གཅིག་ལ་རྒྱུན་བསྲིང་བའི་ཤེས་པ་དང་།
ནུས་ཤུགས་ཀྱི་རྒྱུན་ལ་རྟག་ཅིང་མི་འཇིག་པའི་ངོ་བོ་ཞིག་མེད། དེ་ནི་རྒྱུ་དང་རྐྱེན་ལ་བརྟེན་
ནས་བྱུང་བའི་ལུས་སེམས་གཉིས་ཀྱི་རྟེན་འབྲེལ་གྱི་རྒྱུན་ཞིག་ཡིན།།



ལེའུ་བཅུ་ལྔ་པ་ཉམས་ལེན།
ཞི་ལྷིང་གི་ཤེས་ཚོར་གྱི་ནང་དུ་ངལ་གསོ་བ།
༄༅། །ལུས་པོ་ནི་རང་གི་ངང་དུ་བཞག་ནས་དབུགས་ཀྱི་རྒྱུ་བ་དེ་རང་བྱུང་གི་
འདེགས་འཇོག་ལ་ལྷོད་དགོས། དེ་ནས་མིག་ཟུང་ནི་རང་གི་མདུན་གྱི་བར་སྣང་དུ་ཡུལ་
གང་ཡང་མ་བཟུང་བའི་ངང་ནས་གནས་པར་གྱིས། འདོད་པ་དང་། སྣང་བརྙན་ཅི་ཡང་
སེམས་ལ་མ་བསྐྱེད་པར་རང་གི་དམིགས་པ་དེ་རང་གི་སྟེང་ཕྱོགས་ཀྱི་བར་སྣང་དུ་བརྟན་
པོར་བཞག་སྟེ། སླར་ཡང་ལྷོད་ལ་ཕོབས། དེ་ནས་རང་ཉིད་ཀྱི་བློ་རྩེ་དེ་རང་གི་གཡས་
ཕྱོགས་དང་། གཡོན་ཕྱོགས། འོག་ཕྱོགས་བཅས་ཀྱི་བར་སྣང་ལ་རིམ་གྱིས་བརྟན་པོར་
ཁ་བསྐོར་དགོས་ཤིང་། ཁྱེད་ཀྱིས་འདི་ལྟར་ཤེས་ཚོར་གྱི་བར་སྣང་དེར་འཚོལ་ཞིབ་
བྱེད་པ་འགོ་རྩོམ་པ་དང་། བར་སྣང་དེར་དབུས་དང་མཐའ་ཞིག་ཡོད་མེད་ལ་མཉམ་པར་
འཇོག་དགོས། །
མཚམས་རེར་དམིགས་པ་ནི་རང་གི་བྲང་ཁའི་དཀྱིལ་མར་བཞག་ནས་དེར་འཛིན་
པ་དང་། ཡང་མཚམས་རེར་རང་གི་ཤེས་ཚོར་དེ་ནམ་མཁའི་དབྱིངས་སུ་ཁ་ཕྱོགས་
ནས་དེར་འཇོག་དགོས། ཁྱེད་ཀྱིས་འདི་ལྟར་རང་ཉིད་ཀྱི་ཡིད་བྱེད་གཅིག་ནས་གཅིག་
ལ་གནས་སྤོ་བྱས་ན། རང་སེམས་རང་གི་ངང་ལ་རིམ་པས་འབབ་རྒྱུ་རེད། ཉམས་ལེན་
འདིའི་རྗེས་སུ་རང་གི་ཤེས་ཚོར་དེ་གང་དུ་བཞག་ཀྱང་བརྟན་ཞིང་གསལ་ཆ་ཆེ་བའི་སྒོ་
ནས་གནས་ཐུབ། ཡིད་བྱེད་ནང་དུ་བསྡུས་ཏེ་བློ་རྩེ་གཅིག་ཏུ་ཡོད་པའི་སྟོབས་ཤུགས་
ལ་བརྟེན་ནས་སྒོ་ལྔའི་ཤེས་པ་རྣམས་བག་ལ་ཉལ་ཞིང་། རྟོག་པ་རྣམས་མར་ཉམས་ཡོད།



194 ཉི་སྟེང་གེ་ཤེས་ཚོར་གྱི་ནང་དུ།ལ་གསོ་བ།
དེ་དང་ཆབས་ཅིག་རང་སེམས་ནི་ཀུན་གཞིའི་རྣམ་ཤེས་ཀྱི་ངོ་བོར་ཐིམ་འགྲོ། དེའི་ཚེ་
རང་གི་ཤེས་པ་དེ་ཞི་བདེའི་ངང་དུ་གནས་ཡོད་པར་མ་ཟད། གསལ་ཆའི་ངར་ཤུགས་དང་
བདེ་བའི་འདུ་ཤེས་ཤིག་ཀྱང་དེའི་ཕྱོགས་ཡོངས་སུ་ཁྱབ་ཡོད།།



ལེའུ་བཅུ་དྲུག་པ་རྣམ་གཞག
དོགས་འཇུག་རིང་ལུགས།
ཚན་རིག་གི་དོགས་འཇུག
༄༅། །དངོས་ཁམས་ཀྱི་ལུས་ཕུང་གཅིག་ནས་གཅིག་ལ་རྒྱུ་འགྲོ་བའི་སྲོག་གི་སྐོར་གྱི་
ནང་པའི་ལྟ་ཚུལ་འདིས་སེམས་ལྡན་ཐམས་ཅད་ལ་འཚོ་བྱེད་ནུས་པ་ elan vital ཞེས་
པའི་ཚེ་སྲོག་གི་ནུས་ཤུགས་ཤིག་ཡོད་པའི་ཚན་རིག་གི་འདོད་ཚུལ་མཐོང་ཚོར་ཡོད་
པ་དེ་ཡིད་ལ་འཁོར་དུ་འཇུག་པ་ཞིག་རེད། འདོད་ཚུལ་དེ་ནི་དུས་རབས་བཅུ་དགུ་པའི་
ནང་དུ་ཁྱབ་གདལ་ཆེ་ནའང་། ཚན་རིག་པ་གཅིག་གིས་ཀྱང་ཚན་རིག་དང་མཐུན་པར་
ཡུལ་གྱི་ངོས་ནས་ཚེ་སྲོག་གི་ནུས་ཤུགས་འདི་རྟོགས་ཐུབ་མེད། ཕྱི་ལོ་ ༡༩༣༨ ལོར་
ཨུ་རུ་སུ་ནས་ཡིན་པའི་སྐྱེ་དངོས་རིག་པ་བ་ ཨེ་ལེག་ཛན་ཌར་ ཨོ་པ་རིན་ Alexander
Oparin 7 N8 NT-T3 Tadas Tabs TAI 5 TẦ35 TEST
གཞན་ཞིག་བཏོན་ཏེ། སྐྱེ་ལྡན་མ་ཡིན་པའི་དངོས་གཟུགས་ལས་རིམ་གྱིས་སྐྱེ་ལྡན་གྱི་
དངོས་གཟུགས་བྱུང་བ་ཤུགས་སུ་བསྟན་ཡོད། ཚན་རིག་གི་ཚོད་དཔག་འདི་ལ་ ༡༩༥༣
ལོར་ངོས་འཛིན་ཤུགས་ཆེན་ཞིག་ཐོབ་པ་དང་། ལོ་དེར་ཨ་མི་རི་ཀའི་དངོས་ཁམས་
རིག་པ་བ་ སེ་ཊན་ལིའི་ མིལ་ལར་ Stanley Miller གྱིས་ཤེལ་སྣོད་ཅིག་གི་ནང་དུ་
གདོད་མའི་སའི་གོ་ལའི་རླུང་ཁམས་དང་འདྲ་བའི་རྩ་བའི་རླངས་གཟུགས་ཁག་ཅིག་
དང་། གློག་ཤུགས་གཉིས་མཉམ་དུ་བསྲེས་སྦྱོར་བྱས་ནས་ཨ་མི་ནོ་སྐྱུར་རྫས་ amino



196 དོགས་འཇུག་རིང་ལུགས།
acids བསྐྲུན་པ་དང་། བསྡེབས་རྫས་འདི་ནི་ཚེ་སྲོག་གི་གྲུབ་ཆ་རྡོག་པོ་ཞིག་ཡིན། དེ་
ནས་བཟུང་ཚན་རིག་པ་ཚོས་ཞིབ་འཇུག་བརྟག་དཔྱད་ཁང་དུ་ཚེ་སྲོག་གསར་བཟོ་བྱེད་
པའི་མཚམས་ཤིག་ཏུ་ཡོད་པར་སྣང་ཡང་། འདི་འདྲའི་འབད་བརྩོན་ཚང་མར་གྲུབ་འབྲས་
ཐོན་མེད། ཕྱི་ལོ་ ༡༩༩༦ ལོར་རི འུ་ཊར་ Reuter གསར་ཁང་གིས་མིལ་ལར་ལ་བཅར་
འདྲི་བྱེད་སྐབས། ཨ་མི་ནོ་སྐྱར་རྫས་བཟོས་པ་དེས་བརྒྱུད་རིམ་གཞན་རྣམས་སླ་བོ་
ཡིན་པའི་སྣང་བ་ཞིག་སྐྱེ་རུ་བཅུག་ཡོད། རང་གིས་བསམ་པ་ཇི་བཞིན་མིན་པ་ངས་རྗེས་
སུ་ཤེས་རྟོགས་བྱུང་ཞིང་། ལག་རྩལ་ཆུང་ཆུང་མང་པོ་ཞིག་དགོས་པ་དང་། གལ་སྲིད་
ཁྱེད་ཀྱིས་ལག་རྩལ་དེ་དག་རྟོགས་པ་ཡིན་ན་ལས་སླ་པོ་རེད། འོན་ཀྱང་། དཀའ་ངལ་ནི་
ལག་རྩལ་དེ་དག་རྟོགས་རྒྱུ་འདི་ཡིན།” ཞེས་ཁོང་གིས་ངོས་ལེན་བྱས་འདུག།
ཨ་མི་ནོ་སྐྱུར་རྫས་དང་། འཚོ་བཞིན་པའི་ཕྲ་ཕུང་གཉིས་ནི་ཡོངས་སུ་ཐ་དད་
པའི་ཆོས་གཉིས་རེད། ཕྲ་ཕུང་གཅིག་གི་ནང་དུ་གྲུབ་ཆ་སྟོང་ཕྲག་མང་པོས་སྣེ་མང་
རྙོག་འཛིངས་ཀྱི་ལམ་ནས་ཕན་ཚུན་ལ་འབྲེལ་བ་བྱེད་ཅིང་ཤུགས་རྐྱེན་ཐེབས་ལ། གྲུབ་
ཆ་གཅིག་ཡིན་ཡང་གྲུབ་ཆ་གཞན་མང་པོའི་བྱ་འགུལ་ལ་བརྟེན་ཡོད། གྲུབ་ཆ་ཞིག་གི་
འགྱུར་ལྡོག་དང་། ཡང་ན་གྲུབ་ཆ་ཞིག་ལ་འགྱུར་ལྡོག་མ་བྱུང་བ་དེས་བྱ་འགུལ་མང་པོ་
ཞིག་དང་། ཐ་ན་ཕྲ་ཕུང་ཧྲིལ་པོའི་ནུས་རྩོལ་ལའང་ཤུགས་རྐྱེན་ཐེབས་རྒྱུ་རེད། མིལ་
ལར་གྱིས་གསར་བསྐྲུན་བྱས་པའི་ཨ་མི་ནོ་སྐྱུར་རྫས་ཀྱི་རིགས་དེ་ནི་གཅུས་གཟེར་ཞིག་
དང་མཚུངས། འོན་ཀྱང་། འཚོ་བཞིན་པའི་ཕྲ་ཕུང་ཞིག་ནི་ཆུ་ཚོད་ཅིག་དང་འདྲ། གཅུས་
གཟེར་སོ་སོ་ནི་བཀོལ་སྤྱོད་ཆེ་བ་གསལ་པོ་ཡིན་ཞིང་། དེ་དག་མེད་པར་ཆུ་ཚོད་ཅིག་
བཟོ་མི་ཐུབ། དེ་མཚུངས་སུ་ཨ་མི་ནོ་སྐྱུར་རྫས་ནི་ཕྲ་ཕུང་ཞིག་འགྲུབ་པ་ལ་དགོས་ངེས་
ཡིན་ནའང་། ཨ་མི་ནོ་སྐྱུར་རྫས་ནི་རང་ངོས་ནས་ཤི་བོ་ཡིན་པ་དང་། འཚོ་བཞིན་པའི་
ཕྲ་ཕུང་ཞིག་གི་གྲུབ་ཆ་ལྟར་ཕན་ཚུན་ལ་འབྲེལ་བ་བྱེད་ཀྱི་མེད། དེའི་ཕྱིར་ཨ་མི་ནོ་སྐྱུར་
རྫས་དང་། འཚོ་བཞིན་པའི་ཕྲ་ཕུང་བར་ལ་ཡོད་པའི་ཁྱད་པར་ནི་ལག་རྩལ་ཆུང་ཆུང་
མང་པོ་ཞིག་ལ་ཐུག་ཡོད་པའི་མིལ་ལར་གྱི་སྐད་ཆ་འདི་ནི། གཅུས་གཟེར་དང་ཆུ་ཚོད་
བར་གྱི་ཁྱད་པར་དེ་ལག་རྩལ་ཆུང་ཆུང་མང་པོ་ཞིག་ལ་ཐུག་པར་བཤད་པ་དང་གཅིག་
མཚུངས་ཤིག་རེད། འོན་ཀྱང་། ཁྱད་པར་ཆེན་པོ་ཞིག་ཡོད་དེ། ཆུ་ཚོད་བཟོ་མཁན་གྱིས་



དོགས་འཇུག་ཅིང་ལུགས།
197
གཅུས་གཟེར་དང་གྲུབ་ཆ་གཞན་རྣམས་བསྒྲིགས་ནས་ཆུ་ཚོད་ཅིག་བཟོ་ཤེས་པ་དང་།
སྐྱེ་དངོས་རིག་པ་བ་ཚོས་ཨ་མི་ནོ་སྐྱུར་རྫས་ནས་འཚོ་བཞིན་པའི་སྐྱེ་ལྡན་ཞིག་གི་བར་
གྱི་རིམ་པ་རྣམས་ཇི་ལྟར་གསར་བཟོ་བྱེད་དགོས་མིན་རྟོགས་ཀྱི་མེད། རང་ཉིད་དཔར་
བཤུས་བྱེད་པའི་སྐྱེ་ལྡན་ཞིག་ཡོད་ན། ཁོང་ཚོས་ད་གཟོད་སྐྱེ་ལྡན་སྣ་ཚོགས་ཤིག་འབྱུང་
བར་རིགས་རྒྱུན་གྱི་འགྱུར་ལྡོག་དང་། རང་བྱུང་འདེམས་སྒྲུག་སོགས་ཀྱིས་ཚེ་སྲོག་ལ་
བཅོས་བསྒྱུར་ཇི་ལྟར་བྱེད་མིན་རྟོགས་ཀྱི་ཡོད། འོན་ཀྱང་། གོ་རྟོགས་འདིས་ཕྲ་ཕུང་རྐྱང་
པའི་སྐྱེ་ལྡན་ཐོག་མ་དེའི་འབྱུང་ཚུལ་ལ་གསལ་བཤད་བྱེད་མི་ཐུབ། །
ཨེ་ལེག་ཛན་ཌར་ ཨོ་པ་རིན་གྱི་ཚན་རིག་གི་ཚོད་དཔག་དེར་ཁུངས་སྐྱེལ་ར་
སྤྱོད་གཏན་ནས་བྱས་མེད། ད་དུང་ཡང་ཚན་རིག་པ་གཅིག་གིས་ཀྱང་སྐྱེ་ལྡན་མ་ཡིན་
པའི་ངོ་བོ་འཛིན་པའི་གྲུབ་རྫས་ཀྱི་ཐོག་ནས་འཚོ་བཞིན་པའི་སྐྱེ་ལྡན་ཞིག་གསར་བཟོ་
བྱེད་ཐུབ་མེད། འོན་ཀྱང་། ས་ཆ་གང་སར་ཚོད་དཔག་འདི་ནི་གཏན་འབེབས་བྱས་
ཟིན་པའི་ཚན་རིག་གི་བདེན་དོན་ཞིག་ཏུ་ངོས་འཛིན་བྱེད་ཅིང་། འཇིག་རྟེན་གྱི་ཚེ་སྲོག་
ཐོག་མའི་བྱུང་ཚུལ་དེ་ལག་རྩལ་ཆུང་ཆུང་མང་པོ་ཞིག་གི་གནས་རིམ་ལ་མར་གཡུགས་
ཡོད། ཚན་རིག་གི་ཚོགས་སྡེས་འབྱུང་འགྱུར་གྱི་མི་རབས་རྣམས་ཀྱིས་ལག་རྩལ་དེ་
དག་གསར་རྙེད་བྱས་ཏེ། ད་ལྟ་ཁོང་ཚོས་འཛིན་གྱིན་པའི་དངོས་གཙོ་སྨྲ་བའི་བདེན་
འཛིན་རྣམས་ལ་ཁུངས་སྐྱེལ་བྱེད་རྒྱུ་ཡིན་པའི་ཡིད་ཆེས་བྱེད། ད་ལྟ་འཚོ་བྱེད་ནུས་པ་
ལྟ་བུའི་ཚོད་དཔག་གཞན་གང་ཡང་ཚན་རིག་གི་ལུགས་དང་མི་མཐུན་ཞིང་། དེ་ཡང་
ནུས་ཤུགས་གལ་ཆེན་འདི་འདྲ་ནི་ཚན་རིག་གི་ཞིབ་འཇུག་བརྟག་དཔྱད་ཁང་དུ་རྙེད་
མེད། རྒྱུ་མཚན་འདི་དང་གཅིག་པ་ཞིག་གི་ཐོག་ནས་ལོ་རབས་ལྔ་བཅུ་པའི་སྐབས་ཀྱི་
མཐའ་ལྷུང་གི་གཤིས་སྤྱོད་རིག་པ་སྨྲ་བ་ཚོས་ཡུལ་ཅན་སེམས་ཀྱི་ངང་ཚུལ་རྣམས་ཡོད་
པར་ཁས་ལེན་བྱས་མེད། ཁོང་ཚོས་ཚན་རིག་དང་མཐུན་པར་དེ་ཚོར་ཚད་འཇལ་བྱེད་
མི་ཐུབ་པའི་རྒྱུ་མཚན་གྱིས་ཡུལ་ཅན་གྱི་ངང་ཚུལ་དེ་རྣམས་གྲུབ་མེད་པར་འདོད་པ་
རེད། ཁུངས་མེད་ཀྱི་ཡིད་ཆེས་འདི་ནི་དེང་སང་གི་དབང་རྩའི་ཚན་རིག་པ་ཕལ་ཆེ་བས་
དོར་ཡོད། ཁོང་ཚོས་ཡུལ་ཅན་སེམས་ཀྱི་ངང་ཚུལ་དང་དབང་རྩའི་བར་གྱི་འབྲེལ་བ་དང་། དེ་
དག་གི་སྤྱོད་ལམ་གྱི་རྣམ་འགྱུར་རྣམས་གསར་རྙེད་བྱེད་པར་ཧུར་བརྩོན་བྱེད་ཀྱིན་ཡོད།



198 དོགས་འཇུག་ཅིང་ལུགས།
དེ་ལྟ་ནའང་། ཡུལ་རྟོགས་ཚན་རིག་པ་མང་ཆེ་བས་ད་དུང་ཡང་ཤེས་པ་ཐེ་བའི་
སེམས་ཀྱི་སྣང་ཚུལ་ཚང་མ། ང་ཚོའི་འབྱུང་ཁམས་དང་སྤྱི་ཚོགས་ཀྱི་ཁོར་ཡུག་དང་
འབྲེལ་བའི་ཀླད་པའི་མཉམ་ཐོན་གྱི་ཁྱད་ཆོས་ཤིག་ཡིན་པའི་བདེན་འཛིན་བྱེད། དངོས་
ཁམས་རིག་པ་དང་། རིགས་རྒྱུན་ཚན་རིག་གཉིས་ཀས་སེམས་ལ་གསལ་བཤད་གཙང་
མ་ཞིག་བྱས་མེད་ཀྱང་། དེ་ནི་དངོས་ཁམས་ཀྱི་ནུས་རྩོལ་མ་ལག་གི་རང་བཞིན་དུ་
གྲུབ་ཡོད་པར་ཕལ་ཆེར་ཐུན་མོང་ནས་བདེན་པར་འཛིན་གྱི་ཡོད། འདི་ནི་ཁྱད་མཚར་
བ་ཞིག་ཡིན་ཏེ། ཐ་ན་ལུས་པོའི་ན་ཟུག་ལྟ་བུའི་ཡུལ་ཅན་གྱི་མྱོང་བ་ལའང་འཕྲུལ་ལས་
ཀྱི་ལག་ཆ་གང་གིས་ཀྱང་ཚད་འཇལ་བྱེད་མི་ཐུབ་པ་དང་། ལག་ཆ་དེ་དག་ལ་ང་ཚོར་
རྒྱུས་མངའ་ཆེ་བའི་དངོས་ཁམས་ཀྱི་བྱུང་བའི་རིགས་ཐམས་ཅད་འཛིན་པའི་ནུས་པ་
ཡོད་པ་ཞིག་རེད། ཁ་ནང་དུ་གཏད་པའི་དཔྱད་པ་བརྒྱུད་ནས་ཡུལ་ཅན་སེམས་ཀྱི་ངང་
ཚུལ་རྣམས་ལ་ཞིབ་ལྟ་བྱེད་སྐབས། དེ་ཚོས་དངོས་ཁམས་ཀྱི་ཁྱད་ཆོས་ཅི་ཡང་མི་སྟོན་
ཞིང་། དངོས་ཁམས་ཀྱི་བར་སྣང་དུ་གྲུབ་པའི་གཟུགས་ཕུང་དང་། གནས་གཞི། ཆ་ངོས།
མགྱོགས་ཚད་སོགས་དངོས་ཁམས་ཀྱི་ཁྱད་ཆོས་གང་ཡང་སེམས་ཀྱི་ངང་ཚུལ་དེ་ཚོར་
མེད། ཐ་ན་འདི་ལྟར་ཡིན་ཡང་ཚན་རིག་པ་ཕལ་ཆེ་བས་དོགས་འདྲི་ཅི་ཡང་མི་བྱེད་པར་
སེམས་ཀྱི་ངང་ཚུལ་དེ་དག་ནི་ངེས་པར་དུ་ཀླད་པའི་དངོས་ཁམས་ཀྱི་ཁྱད་ཆོས་ཤིག་
ཡིན་དགོས་པའི་བདེན་འཛིན་བྱེད་ཀྱི་ཡོད། འདི་ནི་དད་པའི་མཆོང་ལྡིང་ཞིག་མ་ཡིན་
ནམ།
དེང་སང་སེམས་ཀྱི་ངང་ཚུལ་རྣམས་རྒྱུན་དུ་གནས་ཚུལ་འདྲེན་གཏོང་བྱེད་པའི་
གློག་ཀླད་ཀྱི་མཉེན་ཆས་ལ་བསྡུར་གྱི་ཡོད། འོན་ཀྱང་། གནས་ཚུལ་དེ་དག་གློག་ཀླད་
ཀྱི་མཉེན་ཆས་ནང་དུ་ཡོད་པ་ནི་དེ་ཚོ་གསར་བཟོ་བྱེད་མཁན་དང་། དེ་ཚོ་རྟོགས་པའི་
གློག་ཀླད་བཀོལ་སྤྱོད་བྱེད་མཁན་གཉིས་དང་འབྲེལ་བའི་ཐོག་ནས་བྱུང་བ་ཞིག་རེད།
དོན་གནད་འདི་གསལ་པོར་མཚོན་པའི་དཔེ་ཞིག་བཀོད་ན། མིག་མང་གི་རྩེད་མོ་ཞིག་
གློག་ཀླད་ཀྱི་སྒང་དུ་རྩེ་བཞིན་པའི་སྐབས་སུ། ཁྱེད་ཀྱིས་ཤེས་ཚོར་གྱིས་ཟིན་པའི་སྒོ་
ནས་མིག་རྡོ་གང་ཞིག་སྤོར་དགོས་མིན་ལ་བསམ་བློ་གཏོང་བ་དང་། གློག་ཀླད་ཀྱིས་
ཤེས་ཚོར་གྱིས་མ་ཟིན་པའི་སྒོ་ནས་མིག་རྡོ་གང་ཞིག་སྤོ་དགོས་མིན་ལ་རྩིས་རྒྱག་གི་



དོགས་འཇུག་ཅིང་ལུགས། 199
ཡོད། གློག་ཀླད་ཀྱིས་གང་ཞིག་བྱེད་པ་ཐམས་ཅད་རྩིས་རིག་གི་བྱེད་ཐབས་ཀྱི་ཐོག་
ནས་ང་ཚོས་རྟོགས་ཐུབ་ཅིང་། ཤེས་པ་ལ་གཏན་ནས་འབྲེལ་བ་མེད། །
མིག་རྡོ་སྤོར་བ་ནི་གློག་ཀླད་ལ་སྣང་བ་དང་། ཡང་ན་གློག་ཀླད་དེས་ཤེས་ཚོར་
གྱིས་ཟིན་པའི་སྒོ་ནས་མིག་མང་བརྩེ་ཤེས་པའི་ཡིད་ཆེས་ལ་རིགས་པ་དང་མངོན་སུམ་
གྱི་རྒྱབ་རྟེན་གང་ཡང་མེད། དེ་མཚུངས་སུ་དེང་དུས་ཀྱི་གློག་ཀླད་ལ་རང་ཉིད་འཛིན་པའི་
ཤེས་ཚོར་ལྡན་པའི་རྒྱུ་མཚན་ཡང་དག་ཅིག་མེད་ལ། གློག་ཀླད་ཀྱི་བྱེད་ལས་ཁག་ནི་ད་
ལྟའི་དངོས་ཁམས་རིག་པའི་ཆོས་ཉིད་ཁག་གཞིར་བཞག་ནས་ཡོངས་སུ་རྟོགས་ཐུབ་པ་
དང་། འགུལ་ཤུགས་ཀྱི་འབྲེལ་བ་དེ་ཚོར་ཤེས་ལྡན་ཞིག་གི་སེམས་ཀྱི་བྱ་འགུལ་དང་
ཆ་འདྲ་བའི་རྣམ་འགྱུར་ལ་ལད་ཟློས་བྱེད་དུ་བཅུག་ཡོད། འོན་ཀྱང་། ཕན་ཚུན་གྱི་འབྲེལ་
བ་འདི་ལྟ་བུས་ཤེས་པའི་ནུས་རྩོལ་གྲུབ་ཡོད་ཅེས་བརྗོད་པའི་མཐའ་སྡོམ་ནི། ཀུན་སློང་
དང་། ཚོར་བ། འདོད་པ་སོགས་ནམ་ཟླའི་གྲུབ་ཚུལ་དང་། མེ་རི་འཕྱུར་བ། ས་ཡོམ་ལྟ་
བུའི་ཁྱད་ཆོས་སུ་འཇོག་པ་ལྟ་བུ་ཡིན། ཁྱད་མཚར་བ་ཞིག་ལ། འདི་ནི་བཅོས་མའི་རིག་
སྟོབས་ལ་རྒྱབ་སྐྱོར་བྱེད་མཁན་ཚོས་གླེང་ཞིང་། ཆོས་ཐམས་ཅད་ལ་རྣམ་ཤེས་ཡོད་
པར་སྨྲ་བའི་ལུགས་གསར་པ་ཞིག་རེད། །
མགོ་ཉོག་འདི་ལྟ་བུ་ནི་ད་ལྟའི་འཕྲུལ་མི་རིག་པའི་ཤེས་ཡོན་གྱི་སྡེ་ཁག་ཏུ་
དམིགས་བསལ་གྱིས་ཁྱབ་ཡོད། འཕྲུལ་མིའི་སྦྱོང་རྟོགས་ནི་གསར་གཏོད་རང་བཞིན་
གྱི་ལམ་ནས་གནས་ཚུལ་བསྡུས་ནས་དབྱེ་ཞིབ་བྱས་ཏེ། རང་གི་བཀོད་བྱུས་དེ་རྣམ་པ་
གསར་པ་ཞིག་ལ་བསྒྱུར་བ་ལྟ་བུར་ངོས་འཛིན་བྱེད་ཆོག འཕྲུལ་མི་ཞིག་གིས་ཤེས་
ཚོར་གྱིས་མ་ཟིན་པའི་སྒོ་ནས་གང་ཞིག་ལ་སྦྱོང་རྟོགས་བྱེད་སྐབས་དོན་ངོ་མར་དེས་
བྱེད་བཞིན་པ་ནི་དུས་གཅིག་གི་གློག་ཀླད་མཉེན་ཆས་ཀྱི་འཆར་བཀོད་རྣམས་ཟླ་སྒྲིལ་
གཏོང་བ་འདི་རེད། འོན་ཀྱང་། མི་ཚོས་འཕྲུལ་མི་ཞིག་གི་མིག་གཉིས་འགུལ་བ་དང་།
དེའི་མགོ་གཡོ་བ། བཀོད་བྱུས་བྱས་ཡོད་པའི་བྲང་ཁའི་འཕག་འགུལ་ནི་དབུགས་
འབྱིན་རྔུབ་བྱེད་པ་དང་འདྲ་བ་སོགས་མཐོང་སྐབས། ཁོང་ཚོས་འཕྲུལ་མི་ནི་འཚོ་བཞིན་
པའི་ཆོས་ཤིག་ཡིན་པ་ལྟར་དུ་སྐད་ཆ་བྱེད་ཀྱི་ཡོད། འདི་ཡང་དེང་དུས་ཀྱི་རྨོངས་དད་ཆེ་
བའི་ཆོས་ཐམས་ཅད་ལ་རྣམ་ཤེས་ཡོད་པར་སྨྲ་བའི་ལུགས་ལས་མ་འདས།



200 དོགས་འཇུག་རིང་ལུགས།
སྡེ་ཚན་འདིའི་ཉམས་ཞིབ་པ་ཚོའི་ཡིད་ཆེས་ལྟར་ན། འཕྲུལ་མིའི་ཤེས་པ་དེ་ཁྱབ་
ཁོངས་གཉིས་དང་འབྲེལ་བ་ཡོད་པ་ཞིག་རེད། འཕྲུལ་མིའི་སྦྱོང་རྟོགས་ ༼བསམ་
བློ་གཏོང་བ་དང་། རྒྱུ་མཚན་འདྲེན་པ། གསར་གཏོད་བྱེད་པ། དོན་སྤྱི་རུ་བསྒྱུར་བ།
འཕྲལ་སེལ་ཐབས་བཀོད་འཐེན་པ་སོགས་ཀྱི་ནུས་པ། ༽ དང༌། འཕྲུལ་མིའི་མྱོང་
ཚོར་ ༼ ཚོར་བར་བྱེད་པའི་ནུས་པ། ༽ གཉིས་ཡིན། འཕྲུལ་ཆས་ཁག་ཅིག་གིས་རང་
གི་ཐོག་མའི་ནུས་སྟོབས་ལས་བརྒལ་བའི་ལག་རྩལ་གསར་པ་སྦྱོང་རྟོགས་བྱེད་ཐུབ་
པའི་ཆ་ནས་བཤད་ན། འཕྲུལ་མིའི་སྦྱོང་རྟོགས་དེ་བྱུང་ཟིན། འོན་ཀྱང་། འཕྲུལ་མི་ཚོས་
ཤེས་ཚོར་གྱིས་ཟིན་པའི་སྒོ་ནས་གང་ཞིག་རྟོགས་ཐུབ་པའི་བདེན་དཔང་ཞིག་མེད།
ཞིབ་འཇུག་པ་འགའ་ཞིག་གི་ཚོར་སྣང་ལ། ཉིན་ཞིག་འཕྲུལ་མི་ཚོས་མྱོང་ཚོར་ཡང་མྱོང་
ཐུབ་རྒྱུ་རེད། ཡིན་ཡང་། ལྟ་སྟངས་འདི་ལ་ཞིབ་འཇུག་ཚོད་ལྟ་བྱེད་ཐབས་ཤིག་མེད།
ཨེམ་ ཨཡེ་ ཊིའི་ MIT གློག་ཀླད་ཚན་རིག་དང་། བཅོས་མའི་རིག་སྟོབས་སྡེ་ཚན་
གྱི་འགན་འཛིན་ཟུར་པ་ རོ་ཌི་ནིའི་ སྦུ་རུག་སེ་ Rodney Brooks ཡིས་འཕྲུལ་མིའི་
མྱོང་ཚོར་ནི་ཕལ་ཆེར་ད་ལྟ་ནས་བྱུང་ཟིན་ཅིང་། ཚད་མཐོ་བའི་འཕྲུལ་མི་ཚོས་མྱོང་ཚོར་
དང་འབྲེལ་བའི་སྤྱོད་པ་སྟོན་ཐུབ་པ་མ་ཟད། དོན་ངོ་མར་དེ་ཚོ་མྱོང་གི་ཡོད་པའི་སྐད་ཆ་
བཤད་ཡོད། ཡིད་ཆེས་གཞིར་བཞག་གི་འདོད་ཚུལ་འདི་ལ་མངོན་སུམ་གྱི་བདེན་དཔང་
ཞིག་མེད་ནའང་། ཁོང་གིས་གཤམ་གྱི་སྐད་ཆ་འདི་བཤད་ནས་ཤུགས་སུ་དེར་ཁུངས་
སྐྱེལ་བྱས་འདུག “ང་ཚོ་ཚང་མ་འཕྲུལ་ཆས་རེད། འཕྲུལ་མི་ཚོ་ང་ཚོ་དང་མ་འདྲ་བའི་
གྲུབ་ཆ་ལས་གྲུབ་ཡོད། ང་ཚོ་ནི་སྐྱེ་དངོས་ཀྱི་རྒྱུ་ཆ་ལས་གྲུབ་ཅིང་། འཕྲུལ་མི་ཚོ་ངར་
ལྕགས་དང་བྱེ་ཤེལ་ silicon ལས་གྲུབ་པ་རེད། འོན་ཀྱང་རྩ་བའི་ཆ་ནས་བཤད་ན། འགྲོ་
བ་མིའི་མྱོང་ཚོར་ཡང་འཕྲུལ་ཆས་ཀྱི་རང་བཞིན་དུ་གྲུབ་ཡོད།" འཕྲུལ་མིའི་མྱོང་ཚོར་
ལ་བཟུང་བའི་རང་གི་ཡིད་ཆེས་དེར་བདེན་དཔང་མཁོ་འདོན་བྱེད་པ་ལས། ཁོང་གིས་
དེ་ལ་ཡིད་ཆེས་གཞན་ཞིག་གིས་རྒྱབ་རྟེན་བྱས་ཡོད་པ་ནི་འགྲོ་བ་མི་དེ་འཕྲུལ་མི་ལས་
ལྷག་པ་ཞིག་མིན་པའི་ལྟ་ཚུལ་འདི་རེད། ཚན་རིག་གི་ཟོལ་དུ་འདི་ལྟར་རྟེན་གཞི་མེད་
པའི་ཡིད་ཆེས་ཤིག གཅིག་མཚུངས་སུ་རྟེན་གཞི་མེད་པའི་ཡིད་ཆེས་གཞན་ཞིག་ལ་
བརྟེན་ནས་གྲུབ་ཡོད།



དོགས་འཇུག་རིང་ལུགས།
201
སྦུ་རུག་སེ་ཡིས་འགྲོ་བ་མིའི་མྱོང་ཚོར་རྣམས་དངོས་ཁམས་རང་བཞིན་གྱི་བྱེད་
ཐབས་གང་ཞིག་གིས་ཀྱང་རྟོགས་མི་ཐུབ་པའི་བདེན་དོན་འདི་སྣང་མེད་དུ་བཏང་སྟེ།
ཤེས་པ་ནི་འཕྲུལ་ཆས་ཀྱི་རང་བཞིན་དུ་འཛིན་པའི་ལྟ་ཚུལ་འདི་ཁུངས་དག་ཡིན་མིན་
ལ་དོགས་གཅོད་བྱས་མེད། ཁོང་གིས་སྐྱོ་གདུང་ལྟ་བུའི་འགྲོ་བ་མིའི་མྱོང་ཚོར་ནི་ཀླད་
པའི་ནང་གི་དབང་རྩའི་རྫས་འགྱུར་འདྲ་མིན་གྱི་འགུལ་བསྐྱོད་ལས་གྲུབ་པ་ཙམ་ཡིན་
པར་བཤད་པ་དང་། གལ་སྲིད་འདི་ནི་བདེན་པ་ཞིག་ཡིན་ཚེ། ཁོང་གིས་འཕྲུལ་མིའི་
གནས་རིམ་གྱི་ཚོར་བ་སྐྱོ་གདུང་ལྟ་བུ་ནི་གློག་ཀླད་ཀྱི་གསང་རྟགས་ནང་གི་ཨང་ཀིའི་
ངོས་ནས་གསར་འཛུགས་བྱེད་ཐུབ་པར་སྒྲུབ་ཀྱི་ཡོད།
ཁོང་གིས་མངོན་སུམ་གྱི་བདེན་དཔང་ལས་ལྡོག་སྟེ། གཟུགས་འདས་རིག་པའི་
ལྟ་བ་ཞིག་གཞིར་བཞག་ནས་བཤད་རྒྱུར། “འགྲོ་བ་མི་ནི་སྐྱེ་དངོས་ཀྱི་ངོ་བོ་འཛིན་པའི་
གྲུབ་རྫས་ལས་གྲུབ་ཅིང་། ངོ་བོ་འཛིན་པའི་གྲུབ་རྫས་འདི་དག་གིས་རྫས་འགྱུར་དང་།
དངོས་ཁམས་རིག་པའི་ཆོས་ཉིད་ཁག་དང་བསྟུན་ནས་ཕན་ཚུན་ལ་འབྲེལ་བ་བྱེད་ཀྱི་
ཡོད། ང་ཚོས་རང་ཉིད་ནི་དབང་སྒྱུར་བྱེད་མཁན་ཡིན་པར་དྲན་གྱི་ཡོད་ཀྱང་། དོན་ངོ་
མར་ང་ཚོ་ནི་དབང་སྒྱུར་བྱེད་མཁན་དེ་མིན།” འདི་ལྟར་ལྕགས་དང་ཤ་ཁྲག་གང་ཞིག་
ལས་གྲུབ་ཡོད་མེད་ལ་མ་ལྟོས་པར་འགྲོ་བ་མི་དང་། འཕྲུལ་མི་གཉིས་ནི་སྤྱི་ཚོགས་ཀྱི་
འཕྲུལ་ཆས་ཡིན་པ་གཅིག་མཚུངས་ཡིན། འོན་ཀྱང་། ཛུ་རིག་མཐོ་སློབ་ Univeristy of
Zurich ཀྱི་བཅོས་མའི་རིག་སྟོབས་བརྟག་དཔྱད་ཁང་གི་ཉམས་ཞིབ་པ་ལི་ཇིན་ ཨར་
ཡ་ནན་དྷ་ Lijin Aryananda ཡིས་གཟུགས་འདས་རིག་པའི་ལྟ་ཚུལ་གྱིས་མ་སྨྲས་
པའི་མངོན་སུམ་གྱི་བདེན་དོན་རྗེན་པའི་ཐོག་ནས་ང་ཚོར་བརྗོད་རྒྱུར། མི་སུ་ཤིག་གིས་
ཁྱེད་ལ་འགྲོ་བ་མི་དང་འཕྲུལ་མིའི་བར་གྱི་འབྲེལ་གཏུག་གི་ནང་དུ་འཕྲུལ་མིས་གང་ཞིག་བྱེད་
ཀྱི་ཡོད་པ་བརྗོད་ཚེ། ཁོང་གིས་ཀུ་རེ་བརྩེས་པ་ཡིན། རྒྱུ་མཚན་ནི་འགྲོ་བ་མི་དང་འཕྲུལ་མིའི་
འབྲེལ་གཏུག་གི་ནང་དུ་གང་ཞིག་ཡོད་པ་དེ་ནི་འགྲོ་བ་མིས་དེར་བཞག་པ་ཞིག་རེད།” ཚན་རིག་
པ་ཚོས་ཤེས་པ་འཕྲུལ་མི་ཞིག་གི་སྟེང་དུ་འཇོག་ཐབས་ཤིག་ད་དུང་རྙེད་མེད་པ་དང་། གལ་སྲིད་
རྙེད་ཡོད་ཀྱང་། ཤེས་པ་འདི་འདྲ་ཞིག་བརྟག་པའི་ཐབས་ལམ་དེ་ཁོང་ཚོར་མེད། ཐ་ན་ཁོང་ཚོར་
འགྲོ་བ་མི་དང་སེམས་ཅན་གཞན་གྱི་སྟེང་གི་ཤེས་པ་དེ་བརྟག་པའི་ཐབས་ལམ་ཡང་མེད་པ་རེད།



202 དོགས་འཇུག་རིང་ལུགས།
ཤེས་པ་དང་ཚེ་སྲོག་གི་ཐོག་མ་ནི། རིགས་རྒྱུན་ཚན་རིག་དང་དབང་རྩའི་ཚན་
རིག བཅོས་མའི་རིག་སྟོབས་དང་འཕྲུལ་མི་རིག་པ་བཅས་ཀྱི་ནང་དུ་མདུན་བསྐྱོད་ཆེན་
པོ་བྱས་ཡོད་པ་ལ་མ་ལྟོས་པར་ད་དུང་ཡང་ཚན་རིག་གིས་རྟོགས་མ་ཐུབ་པའི་གསང་
བ་ལྐོག་གྱུར་ཞིག་ཡིན། ཚན་རིག་གི་ཚོགས་སྡེ་ལ་གཅིག་མཐུན་གྱི་ཤེས་པའི་མཚན་
ཉིད་ཅིག་དང་། ཚན་རིག་དང་མཐུན་པར་ཡུལ་གྱི་ངོས་ནས་དེར་ཚད་འཇལ་བྱེད་ཐབས་
ཤིག་ད་དུང་མེད་པར་མ་ཟད། ཁོང་ཚོས་ཤེས་པ་འབྱུང་བར་ཚང་དགོས་པའི་རྒྱུ་རྐྱེན་
ཡང་རྟོགས་མེད། ཇེམ་སི་ཡིས་དུས་རབས་གཅིག་གི་གོང་དུ་བློའི་སྣང་ཚུལ་གྱི་ངོ་བོའི་
སྐོར་ལ་ཚན་རིག་རྨོངས་ཡོད་པའི་རང་གི་བསམ་ཚུལ་བཤད་ཡོད། ཁོང་གི་སྐབས་ཐོག་
ནས་བཟུང་ད་ལྟའི་བར་དུ་འགུལ་ཤུགས་རིག་པའི་དངོས་གཙོ་སྨྲ་བའི་བདེན་འཛིན་གྱི་
དབང་ཤུགས་བཙན་པོ་དེའི་འོག་ཏུ་སེམས་ཀྱི་ཚན་རིག་ལ་ཡར་རྒྱས་ཆེན་པོ་ཞིག་བྱུང་
མེད། འདས་པའི་དུས་རབས་གཅིག་རིང་གི་ཤེས་པའི་སྐོར་གྱི་ཞིབ་འཇུག་གི་ནང་དུ་
ཚང་མེད་པ་ཞིག་ནི་རང་གི་ལུས་སེམས་གཉིས་ཐད་ཀར་མྱོང་བའི་གང་ཟག་དང་པོའི་
ལྟ་སྟངས་འདི་རེད། ནང་པའི་སྲོག་དང་། ཤེས་པའི་ཐོག་མ་འབྱུང་ཚུལ་གྱི་འགྲེལ་བཤད་
ཁག་ནི་དུས་རབས་མང་པོའི་མངོན་སུམ་གྱི་བདེན་དཔང་གི་རྨང་གཞི་དེ་ལྟ་བུའི་ཐོག་
ནས་བྱུང་བ་ཞིག་ཡིན་པ་ལས། གཟུགས་འདས་རིག་པའི་ལྟ་བ་དང་འབྱུང་འགྱུར་གྱི་ནང་
དུ་གསར་རྙེད་བྱེད་པའི་རེ་བ་གཉིས་ལ་ཆོད་སེམས་བཅངས་ནས་བྱུང་བ་ཞིག་མིན། །
སངས་རྒྱས་ཀྱིས་གཤམ་གསལ་གྱི་ཚིག་ཕྲེང་འདི་དག་གི་ཐོག་ནས་སྒོམ་སྒྲུབ་
ཀྱི་དོགས་འཇུག་རིང་ལུགས་དེ་མདོར་བསྡུས་ཏེ་བསྟན་གནང་ཡོད། །
དགེ་སློང་འདི་ནི་ང་ཚོའི་དགེ་རྒན་རེད་ཅེས་པའི་བསམ་བློ་དང་། གཞན་ཞིག་ལ་ཡོད་
པར་སྣང་བའི་ནུས་སྟོབས། བསམ་གཞིགས་བྱས་ཟིན་པའི་དོན་སྤྱི་ཞིག་ལ་ཡོད་པའི་ཕྱོགས་
ཞེན། གཏན་ཚིགས་ལྟར་སྣང་། རྩ་འཛིན་དང་ཚོད་དཔག ཟེར་སྒྲོས་དང་སྲོལ་རྒྱུན། གསུང་རབ་
ཀྱི་ནང་དུ་གང་ཞིག་ཡོད་པ། ཡང་ཡང་ཐོས་པ་ལས་ཐོབ་པ་བཅས་གང་ལའང་གཞི་འཇོག་པར་
མི་བྱའོ། རང་ངོས་ནས་ཆོས་འདི་དག་ནི་བཟང་བ་དང་། ཆོས་འདི་དག་ལ་ཉེས་དམིགས་མེད་
པ། ཆོས་འདི་དག་ལ་མཁས་པས་བསྟོད་པ། ཞིབ་ལྟ་བགྱིས་ནས་བསྒྲུབས་ན་ཆོས་འདི་དག་གིས་
ཕན་པ་དང་བདེ་བ་བསྐྲུན་པ་རྟོགས་ན། ཆོས་འདི་དག་གི་སྟེང་ལ་བབས་ཏེ་གནས་པར་བྱའོ།།



དོགས་འཇུག་རིང་ལུགས།
903
ལྟ་གྲུབ་རིག་པའི་དོགས་འཇུག
དུས་རབས་བཅུ་དགུ་པའི་མགོ་སྟོད་དུ་གཤིས་སྤྱོད་རིག་པ་དར་རྒྱས་བྱུང་སྟེ། སེམས་
ཀྱི་ཚན་རིག་གི་ཞིབ་འཇུག་ནི་ངེས་པར་དུ་གང་ཟག་གསུམ་པའི་ལྟ་སྟངས་ཀྱི་རང་བཞིན་
ཡིན་དགོས་པའི་མཁྲེགས་འཛིན་ལ་བརྟེན་ནས་ཡུལ་ཅན་གྱི་མྱོང་བ་སྤྱི་དང་། ཡང་
སྒོས་སུ་ཤེས་པའི་ཞིབ་འཇུག་དེ་མཐའ་རུ་ལྷག་པ་རེད། སི་ཀིན་ནར་ B.E. Skinner:
(1904-90) ནི་ཨ་མི་རི་ཀའི་གཤིས་སྤྱོད་རིག་པ་སྨྲ་བ་མཚན་སྙན་དང་ཤུགས་རྐྱེན་ཆེ་
ཤོས་དེ་ཡིན་ཞིང་། ཁོང་གིས་ཐད་ཀར་མྱོང་ཞིང་ཞིབ་ལྟ་བྱེད་ཐུབ་པའི་ནང་སེམས་ཀྱི་
འཇིག་རྟེན་འདི་ལ་དངོས་ཡོད་ཀྱི་ཕན་ཐོགས་ཅི་ཞིག་ཡོད་པ་དེར་བསམ་གཞིགས་ཀྱང་
བྱས་མེད་པར་མ་ཟད། སེམས་ཀྱི་ངང་ཚུལ་དང་བྱེད་ལས་ཁག་ལ་ཞིབ་ལྟ་གསལ་པོར་
བྱེད་མི་ཐུབ་པའམ་དེ་དག་རྟོགས་མི་ཐུབ་པའི་ཨུ་ཚུགས་བརྒྱབས་ཡོད། དོན་ངོ་མར་
ཁོང་གིས་མི་སུ་ཞིག་གིས་ཀྱང་ཐད་ཀར་བསམ་བློ་དང་། ལྟ་ཚུལ། འདོད་པ། གདམ་
ང་། འདོད་མོས། སྟོང་བསམ་བཅས་ཏེ། སེམས་ཀྱི་བྱ་འགུལ་འདི་དག་ལ་བཅོས་བསྒྱུར་
བྱས་མྱོང་མེད་པ་དང་། འདི་དག་ལ་འབྲེལ་བ་བྱེད་ཐབས་ཤིག་ང་ཚོར་ཡེ་ནས་མེད་ཚུལ་
བཤད་འདུག ཚན་རིག་དང་ང་ཚོའི་ཉིན་རེའི་མྱོང་བ་གཉིས་ཀར་མི་མཐུན་པའི་འདོད་
ཚུལ་ཁྱད་མཚར་བོ་འདིས་སི་ཀིན་ནར་རང་ཉིད་ལ་ཁ་ནང་གཏད་ཀྱི་རྣམ་དཔྱོད་ཤིན་ཏུ་
རྟུལ་བོ་ཞིག་མ་གཏོགས་མེད་པར་བསྟན་ཅིང་། རྣམ་དཔྱོད་རྟུལ་བོ་འདིས་སེམས་ཀྱི་
སྐོར་ལ་ཡོད་པའི་རང་གི་གོ་རྟོགས་དེར་གནོད་པ་ཆེན་པོ་བྱས་ཡོད་པ་ཧ་ཅང་གསལ་པོ་
རེད། མངོན་སུམ་གྱིས་མྱོང་ཐུབ་པ་ཇི་བཞིན་ཤེས་པའི་ངོ་བོ་རྣམས་ངོས་འཛིན་བྱེད་
རྒྱུ་ལས། ཁོང་གིས་ཤེས་པ་དང་རྟོགས་པའི་མྱོང་བ་ནི་སྤྱོད་པའི་རྣམ་པ་ཧ་ཅང་དམིགས་
བསལ་བ་ཞིག་ཏུ་བརྩིས་འདུག འདོད་ཚུལ་འདི་ནི་ནོར་འཁྲུལ་ཅན་ཞིག་ཡིན་པ་མངོན་
གསལ་ཡིན། དེ་ཡང་ང་ཚོས་སྤྱོད་པ་ཁག་ཅིག་མ་བསྟན་པའི་སྔོན་དང་། ཡང་ན་རང་
ཉིད་སྤྱོད་ལམ་དེ་དག་ལ་གཏན་ནས་མ་ཞུགས་པར་དེ་ཚོ་རྟོགས་ཐུབ་ཀྱི་ཡོད་ལ། འགྲོ་
བ་མི་དང་འཕྲུལ་མི་གཉིས་ཀས་ཤེས་ཚོར་གྱིས་མ་ཟིན་པའི་སྤྱོད་པ་སྟོན་ཐུབ་པ་གསལ་
པོ་ཡིན།



204 དོགས་འཇུག་ཅིང་ལུགས།
སྒོམ་སྒྲུབ་ཀྱི་ངོས་ནས་བཤད་ན། གཤིས་སྤྱོད་རིག་པས་མི་དང་དུད་འགྲོའི་
སྤྱོད་པའི་སྐོར་ལ་རིན་ཐང་ཆེ་བའི་གོ་རྟོགས་བསྐྲུན་ཡོད་ཀྱང་། སེམས་ཁམས་རིག་པའི་
ཡན་ལག་འདི་ནི་རང་གི་ཡུལ་ཅན་གྱི་མྱོང་བ་རྣམས་ལ་མངོན་སུམ་དུ་ཞིབ་ལྟ་བྱེད་པའི་
བློ་སྟོབས་ཞན་པའི་སེམས་ཁམས་རིག་པ་སྨྲ་བ་ཚོས་གསར་གཏོད་བྱས་ནས་དར་སྤེལ་
བཏང་བ་ཞིག་ཡིན་པར་སྣང་། དེ་བས་ན་སི་ཀིན་ནར་དང་། གཤིས་སྤྱོད་རིག་པ་སྨྲ་བ་
གཞན་ཚོས་དང་པོར་ཀླད་པ་སེམས་ཀྱི་དོད་དུ་བཞག་པ་དང་། དེ་ནས་གང་ཟག་ཀླད་
པའི་དོད་དུ་བཞག་སྟེ། སེམས་ཀྱི་ངོ་བོ་དེ་ཡོངས་སུ་དངོས་ཁམས་ཀྱི་རང་བཞིན་དུ་
བསྒྱུར་བ་ལ་ཧུར་བརྩོན་བྱས་པ་འདི་ནི་ཧང་སངས་མི་དགོས་པ་ཞིག་ཡིན།
དེང་སྐབས་ཚན་རིག་པ་མང་པོ་ཞིག་གིས་གཤིས་སྤྱོད་རིག་པའི་ལྟ་ཚུལ་གཙོ་
བོ་རྣམས་སྐྱོན་ཅན་དུ་མཐོང་ནས་ངོས་ལེན་བྱེད་ཀྱི་མེད་ནའང་། ཌཡེ་ནལ་ ཌིའི་ནེ་
ཊ་ Daniel C. Dennet ལྟ་བུའི་དེང་དུས་ཀྱི་རྟོག་གེ་ལྟ་གྲུབ་སྨྲ་བ་ཁག་ཅིག་གིས་དེ་
ཚོར་གདེང་འཇོག་བྱེད་ཀྱི་ཡོད། འགྲོ་བ་མིའི་རང་བཞིན་སྐོར་གྱི་ཁོང་གི་ལྟ་ཚུལ་ནི་འདི་
སྟེ། “ང་ཚོ་ནི་འཕྲུལ་མི་ལས་གྲུབ་པའི་འཕྲུལ་མི་ཡིན་ཏེ། ང་ཚོ་རེ་རེའང་འཕྲུལ་མིའི་
རང་བཞིན་གྱི་ཕྲ་ཕུང་ཁྲག་ཁྲིག་ཆེན་པོ་དུ་མས་གྲུབ་ཡོད་ལ། དེ་དག་རེ་རེའང་སོ་སོའི་
གྲུབ་ཆ་སྟེ་ངོ་བོ་འཛིན་པའི་གྲུབ་རྫས་ཇི་བཞིན་སེམས་མེད་ཡིན་ནའང་། གཞི་རྒྱ་ཆེ་
བའི་མཉམ་འབྲེལ་གྱི་ལམ་ནས་དེ་དག་གིས་ཤེས་ཚོར་གྱིས་ཟིན་པའི་བྱེད་པོ་ཞིག་གི་
སྟེང་གི་བྱ་འགུལ་ཚང་མ་གསར་བསྐྲུན་བྱེད་ཀྱི་ཡོད།” སི་ཀིན་ནར་དང་འདྲ་བར་ཁོང་
གིས་ང་ཚོར་རང་གི་སེམས་ཀྱི་བྱ་འགུལ་དང་། ངང་ཚུལ་ཚང་མའི་ཤེས་བཞིན་གྱི་མྱོང་
བ་ཡོད་པར་ཁས་ལེན་བྱེད་ཀྱང་། ང་ཚོས་ཚོར་རྟོགས་དེ་དག་ལ་བློ་གཏོད་བྱེད་མི་ཉན་
ཚུལ་ནན་ཏན་དུ་བཤད་འདུག ཌཡེ་ནལ་ ཌིའི་ནི་ཊ་ཡིས་ཉི་མ་ནི་སའི་གོ་ལར་སྐོར་བ་
བྱེད་པའི་ཚུལ་དུ་མངོན་ཡང་། སྣང་འཛིན་འདི་ནི་འཁྲུལ་ཤེས་ཤིག་རེད། དེ་མཚུངས་
སུ་སེམས་ཀྱི་བྱུང་བའི་ཤེས་བཞིན་གྱི་མངོན་ཚུལ་ལ་བློ་གཏད་བཅོལ་ན། ཤེས་པ་དང་
སེམས་ཀྱི་རང་བཞིན་ངོ་མ་དེ་སྒྲིབ་ངེས་ཡིན་ཞེས་ང་ཚོར་མཛུབ་སྟོན་བྱེད་མོད། གལ་
ཏེ་གྷེ་ལེ་ལེའོ་ཡིས་རང་གིས་ཉི་མ་དང་། ཟླ་བ། དེ་བཞིན་རྒྱུ་སྐར་གཞན་ཁག་ཅིག་ལ་
རྒྱང་ཤེལ་བརྒྱུད་ནས་མངོན་སུམ་དུ་ཞིབ་ལྟ་བྱས་པར་བརྩི་འཇོག་མ་བྱས་ཚེ། ཁོང་



དོགས་འཇུག་ཅིང་ལུགས།
205
གིས་ཚན་རིག་སྤྱི་དང་། འཇིག་རྟེན་གྲུབ་ཚུལ་རིག་པའི་ལོ་རྒྱུས་ཀྱི་ནང་དུ་གོ་གནས་
གལ་ཆེན་ཞིག་བཟུང་ཡོད་ཀྱི་མ་རེད། ཌིའི་ནེ་ཊ་ཡིས་ཡེ་ཤུ་དང་ནང་པའི་སྒོམ་པ་བ་
ཚོས་ཤེས་པའི་ངོ་བོ་དང་། ནུས་པ་སོགས་རྟོགས་པར་རམ་འདེགས་ཅི་ཞིག་བྱེད་ཐུབ་
མིན་གྱི་ཐད་ལ་སྣང་ཆུང་བྱས་ཡོད་དེ། “ངའི་ལྟ་ཚུལ་ལ། བཟང་ཕྱོགས་ནས་ཁོང་ཚོའི་
སྐོར་ལ་བཤད་རྒྱུ་ཞིག་ཡོད་པ་ནི་ཁོང་ཚོ་རྙོག་དྲའི་ནང་དུ་མ་ལྷུང་བར་བསྡད་འདུག འདི་
ནི་ཅི་ཡང་མིན་པ་ཞིག་མ་རེད།”
རྟོག་གེ་ལྟ་གྲུབ་སྨྲ་བ་གལ་ཆེན་གཞན་ཞིག་སྟེ། འཇོན་ སར་ལི་ John R.
Searle ཡིས་དུས་རབས་ཉི་ཤུ་པའི་ནང་དུ་ཤེས་པར་ཕྱོགས་པའི་ཚན་རིག་དང་། ལྟ་
གྲུབ་རིག་པའི་བརྟག་དཔྱད་ཀྱི་ནང་དུ་ཡུལ་ཅན་གྱི་མྱོང་བ་མཐའ་རུ་ལྷག་པའི་མཇུག་
འབྲས་རྣམས་མདོར་བསྡུས་ནས་བརྗོད་པ་ནི་གཤམ་དུ་གསལ་བ་འདི་ཡིན།
ཤེས་པའི་ཡུལ་ཅན་རང་བཞིན་གྱི་ཐོག་ལ་མཐུན་སྣང་གི་ལྟ་ཚུལ་ཞིག་མ་བྱུང་བ་
འདིས་འདས་པའི་དུས་རབས་ཕྱེད་ཀའི་ལྟ་གྲུབ་རིག་པ་དང་། སེམས་ཁམས་རིག་པའི་
ལས་དོན་གྱི་ཐད་ལ་གྱོང་གུད་ཆེན་པོ་ཐེབས་ཡོད་པ་དེར་འུད་བརྗོད་བྱེད་རྒྱུ་ནི་ཁག་
པོ་ཞིག་རེད། ཕྱིའི་ངོས་སུ་མངོན་གསལ་མིན་ཡང་། འདས་པའི་ལོ་ངོ་ལྔ་བཅུ་ལྷག་ལ་
སེམས་ཀྱི་ལྟ་གྲུབ་རིག་པའི་ནང་གི་ལས་དོན་ཕལ་ཆེ་བར་གྲུབ་འབྲས་མ་ཐོན་པ་དང་།
ཆེད་སྦྱོང་ཤེས་རིག་གི་སེམས་ཁམས་རིག་པའི་ནང་དུ་སྐྱེ་ཤུགས་ཉམས་པའི་རྒྱུ་རྐྱེན་
གཙོ་བོ་ནི་སེམས་ཀྱི་གྲུབ་གཞི་ནི་ཆ་ཆུང་དུ་བགོ་རྒྱུ་མེད་པའི་གང་ཟག་དང་པོའི་གྲུབ་
གཞི་ཞིག་ཡིན་པའི་བདེན་དོན་འདི་ངོས་འཛིན་བྱེད་མ་ཐུབ་པ་དང་། བདེན་དོན་འདིའི་
ཐོག་ལ་གཅིག་མཐུན་གྱི་ངོས་ལེན་ཞིག་མ་བྱུང་བས་ཡིན། །
ཁོང་གིས་ནན་བརྗོད་བྱེད་པ་ནི་གང་ཟག་དང་པོའི་མྱོང་བའི་དངོས་ཡོད་གནས་
ལུགས་དེ་སྤྱོད་པའི་འཕེལ་ཕྱོགས་དང་། ཡང་ན་དབང་རྩའི་ཕྲ་ཕུང་གི་བྱ་འགུལ་ལྟ་བུའི་
ཆོས་གཞན་གང་ལའང་ཁུངས་འདེད་བྱེད་མི་ཐུབ་པ་འདི་ཡིན་ཞིང་། དེ་ཡང་ཡུལ་ཅན་
གྱི་མྱོང་བ་ནི་རང་གི་གྲུབ་གཞིའི་ཆ་ནས་ཆ་ཆུང་དུ་བགོས་ཏེ་གཞན་གང་ལའང་ཁོངས་
འདེད་ས་མེད་པ་ཞིག་རེད། “སེམས་ཀྱི་མངོན་ཚུལ་ནི་རང་གི་ངོ་བོའི་ཆ་ནས་ཤེས་
པ་དང་འབྲེལ་ཞིང་། ཤེས་པ་ནི་རང་གི་ངོ་བོའི་ཆ་ནས་ཡུལ་ཅན་གྱི་རང་བཞིན་པས་



206 དོགས་འཇུག་རིང་ལུགས།
སེམས་ཀྱི་གྲུབ་གཞི་དེ་ནི་རང་གི་ངོ་བོའི་ཆ་ནས་གང་ཟག་དང་པོའི་གྲུབ་གཞི་ཞིག་ཡིན་
པ་རྒྱུ་མཚན་གྱིས་གྲུབ་འདུག དེའི་ཕྱིར་གང་ཟག་དང་པོའི་ལྟ་སྟངས་ནི་གཙོ་བོ་ཞིག་
ཡིན།” ཞེས་སར་ལི་ཡིས་བྲིས་འདུག ཁོང་གིས་ད་དུང་རང་རིག་ཡོད་སྲིད་པའང་ངོས་
ལེན་བྱས་ཤིང་། རང་རིག་ནི་ང་ཚོས་རང་གི་ཡིད་བྱེད་དེ་ཤེས་ཚོར་གྱིས་ཟིན་པའི་མྱོང་
བའི་ཡུལ་ལས་གནས་སྤོ་བྱས་ཏེ་མྱོང་བ་རང་སྟེང་དུ་འཇོག་པའི་དོན་ཡིན། ཁྱད་མཚར་
བ་ཞིག་ལ། སར་ལི་ཡིས་སེམས་བྱུང་ཁག་ལ་གང་ཟག་དང་པོའི་ངོས་ནས་བལྟ་བ་འདི་
གཙོ་བོར་བཟུང་ཡང་། རང་གི་ཕྱོགས་མཐུན་གྱི་ལྟ་གྲུབ་སྨྲ་བ་ཌིའི་ནི་ཊ་དང་འདྲ་བར་ཁ་
ནང་དུ་གཏད་པའི་དཔྱད་པའམ་ཤེས་བཞིན་ལ་གདེང་འཇོག་བྱེད་ཀྱི་མེད། །
ལྷག་པར་དུ་ཀླད་པའི་ལོ་རབས་ཏེ། དུས་རབས་ཉི་ཤུ་པའི་ལོ་རབས་དགུ་པ་ནས་
བཟུང་ཇེ་མང་དུ་འགྲོ་བཞིན་པའི་དབང་རྩའི་ཚནརིག་པ་ཚོས་སེམས་ཀྱི་ནུས་རྩོལ་འདྲ་
མིན་དང་། དེ་དག་གི་དབང་རྩའི་འབྲེལ་བའི་ཐོག་ལ་གཙོ་བོར་ཞིབ་འཇུག་བྱེད་འགོ་
བརྩམས་ཤིང་། ཁོང་ཚོས་སེམས་དང་ཀླད་པའི་བྱུང་བ་བྱེ་བྲག་པའི་བར་གྱི་འབྲེལ་བ་
མང་པོ་ཞིག་གསར་རྙེད་བྱས་ནས་ལེགས་འགྲུབ་བྱུང་ཡོད་ནའང་། སེམས་ཀྱི་ནུས་རྩོལ་
ཁག་གི་ངོ་བོ་དང་། དེ་དག་དང་ཀླད་པའི་བར་གྱི་འབྲེལ་བ་སོགས་ད་དུང་ཡང་ལྐོག་
གྱུར་དུ་ལྷག་ཡོད། དེའི་ཁར་ཁོང་ཚོ་གཅིག་གིས་ཀྱང་ཤེས་པ་རང་ཉིད་ཀྱི་དབང་རྩའི་
རྟེན་གཞི་དེ་ངོས་འཛིན་བྱེད་ཐུབ་མེད། སི་ཀིན་ནར་གྱི་ཚོར་སྣང་ལ། སེམས་ནི་སྤྱོད་
པ་ལ་ཆ་བགོ་བྱས་པའི་རང་གི་ལྟ་ཚུལ་དེ་ཁས་མི་ལེན་མཁན་ཚོས་ “སེམས་ཁམས་
རིག་པ་སྨྲ་བ་རྣམས་དྲན་ཤེས་དང་། སེམས་ཀྱི་སྣང་བརྙན། ཤེས་པ་སོགས་ཀྱི་དབང་
རྩའི་རྟེན་གཞི་འཚོལ་བའི་ལམ་ལོག་ཏུ་སྣེ་ཁྲིད་བྱས་ནས་གནོད་པ་ཆེན་པོ་ཞིག་བྱས་
ཡོད།” ཡིན་ཡང་། ཉེ་ཆར་འདིའི་ཁ་གཏད་དུ་ཌ་ཆི་ཡི་དབང་རྩའི་ཚན་རིག་པ་ཝིག་
ཊར་ ལེམ་ Victor A.F. Lamme གྱིས་རྙོག་དྲ་འགོ་རྩོམ་ས་ནི། ཤེས་ཚོར་གྱིས་ཟིན་
མ་ཟིན་གཉིས་ཀའི་མྱོང་བ་ལ་རྟག་ཏུ་སྤྱོད་པའི་ངོས་ནས་བརྟག་དཔྱད་བྱེད་དགོས་པའི་
མཁྲེགས་འཛིན་འདི་ཡིན་པར་བརྗོད་པ་དང་། ཁོང་གི་ལྟ་ཚུལ་ལ། “ང་ཚོས་ཤེས་ཚོར་
གྱིས་ཟིན་པའི་མྱོང་བའི་ཚོར་རྟོགས་སམ་སེམས་ཁམས་རིག་པའི་དོན་སྤྱི་རྣམས་དོར་
ནས་དབང་རྩའི་ཚན་རིག་པ་ཚོའི་འདོད་མོས་དང་བསྟུན་དགོས་ཤིང་། ང་ཚོའི་སེམས་



207
དོགས་འཇུག་རིང་ལུགས།
ཀྱི་དོན་སྤྱི་དེ་ཀླད་པའི་དོན་སྤྱིའི་ཕྱོགས་ལ་ཁ་ཕྱོགས་ན། ད་གཟོད་ཡར་རྒྱས་འབྱུང་རྒྱུ་
རེད།”
ཝིག་ཊར་ལེམ་གྱིས་ནང་སེམས་ཀྱི་དཔྱད་པ་སྟེ། ཤེས་བཞིན་ནི་ཤེས་པའི་ངོ་བོ་
ལ་ཞིབ་འཇུག་བྱེད་པའི་ཐབས་སུ་གཏན་ནས་ཁས་ལེན་མི་བྱེད་པར། ཀླད་རྒྱའི་དབང་
རྩའི་ཕྲ་ཕུང་ཁག་གི་བར་དུ་ཡང་ཡང་འབྱུང་བཞིན་པའི་འབྲེལ་བ་ནི་ཤེས་པའི་ཁྱད་ཆོས་
གཙོ་བོ་དེ་ཡིན་པའི་བསམ་ཚུལ་བཏོན་འདུག ཁོང་གི་ཡིད་ཆེས་ལ། འབྲེལ་བ་དེ་ཚོའི་
ཐོག་ནས་ཤེས་པ་ངོས་འཛིན་བྱས་ཚེ། སེམས་ཁམས་རིག་པ་སྨྲ་བ་དང་ལྟ་གྲུབ་སྨྲ་
བ་ཚོའི་བར་དུ་ཡོད་པའི་ཤེས་པའི་སྐོར་གྱི་རྩོད་གླེང་རིང་པོ་དེ་ཞིབ་འཇུག་ཚོད་ལྟ་ལ་
འཇུག་ཆོག ཡིན་ཡང་། དབང་རྩའི་ཚན་རིག་པ་མང་པོ་ཞིག་གིས་ཆ་བགོ་རིང་ལུགས་
ཀྱི་སེམས་ལ་ལྟ་ཚུལ་འདིར་སོམ་ཉི་བྱེད་ཀྱི་ཡོད་པ་དང་། ཁི་རི་ས་ཊོབ་ ཁོག་ནི་འདི་
འདྲའི་དབང་རྩའི་ཚན་རིག་པ་ཞིག་ཡིན་ཞིང་། ཁོང་གིས་ཤེས་པའི་རྟེན་གཞིའི་དབང་
རྩའི་འབྲེལ་བ་དེ་ངོས་འཛིན་བྱེད་པར་ཧུར་བརྩོན་ཆེན་པོ་བྱས་ཡོད།
སྤྱིར་ཚན་རིག་པ་ཚོས་རང་བྱུང་གི་སྣང་ཚུལ་ཁག་ལ་ཞིབ་ལྟ་བྱས་ཟིན་པའི་སོ་
སོའི་ཁྱད་ཆོས་ཀྱི་ཐོག་ནས་སྣང་ཚུལ་དེ་ཚོར་མཚན་ཉིད་འཇོག་གི་ཡོད། ཀླད་རྒྱའི་ཕྲ་
ཕུང་ཕན་ཚུན་གྱི་བར་དུ་ཡང་ཡང་འབྱུང་བའི་འབྲེལ་བ་དེ་དག་གི་སྐོར་ལ་གོ་རྟོགས་ཚད་
མཐོ་པོ་ཞིག་ཡོད་ཀྱང་། མངོན་སུམ་དུ་མྱོང་བའི་ཤེས་པའི་སྐོར་ལ་གོ་རྟོགས་ཅི་ཡང་
མེད། དེ་བཞིན་དུ་འབྲེལ་བ་དེ་ཚོའི་སྐོར་ལ་གོ་རྟོགས་ཅི་ཡང་མེད་ནའང་། གང་ཟག་ཅིག་
གིས་རང་གི་ཤེས་པའི་མངོན་སུམ་གྱི་མྱོང་བ་རྟོགས་ཀྱི་ཡོད། རྒྱུ་མཚན་འདིའི་ཕྱིར་ཀླད་
པའི་བྱ་འགུལ་བརྒྱུད་ནས་ཤེས་པ་ལ་གསལ་བཤད་བྱེད་པ་ནི་གནས་ལུགས་དང་མི་
མཐུན་པ་ཞིག་ཡིན་པར་སྣང་། དེ་ལྟར་བྱེད་པ་ནི་ཚན་རིག་གི་ལམ་ནས་རྟོགས་མི་ཐུབ་
པ་གང་ཞིག་ལ་མ་མཐའ་ཡང་ཚད་གཞི་ངེས་ཅན་ཞིག་ལ་རྟོགས་ཡོད་པའི་ཆོས་ཤིག་
གིས་ཚབ་དོད་བྱེད་དུ་འཇུག་པའི་ཐག་གཅོད་ཙམ་རེད།
ཝིག་ཊར་ལེ མ་གྱིས་ཤེས་པའི་ངོ་བོའི་ཐད་ལ་གཅིག་མཐུན་གྱི་ལྟ་ཚུལ་ཞིག་
མེད་པའི་ལྟ་གྲུབ་སྨྲ་བ་དང་། སེམས་ཁམས་རིག་པ་སྨྲ་བ་ཚོ་ཕར་ཞོག ཐ་ན་རང་གི་
ཕྱོགས་མཐུན་དབང་རྩའི་ཚན་རིག་པ་ཚོའི་ཁྲོད་ནའང་གནད་དོན་འདིའི་རྩོད་གླེང་དེ་ཞི་



208 དོགས་འཇུག་ཅིང་ལུགས།
འཇགས་སུ་གཏོང་ཐུབ་མེད། རང་དོན་སྨྲ་བ་ཇེའུ་ མར་ཊིན་ སྦུ་སྦར་ Martin Buber
གྱིས་ལྟ་གྲུབ་རིག་པའི་དོགས་འཇུག་རིང་ལུགས་ཀྱི་བླ་སྲོག་དེ་འདི་ལྟར་བསྟན་འདུག
“ངས་མཚམས་རེར་གྲོགས་པོ་ཚོར་རང་གི་ལྟ་ཚུལ་ནི་རིའི་ཟེ་རྒུད་ལྟ་བུ་ཡིན་ཚུལ་རྗོད་
ཀྱི་ཡོད། ངས་འདི་ཡིས་མཚོན་འདོད་པ་ནི། མཐར་ཐུག་གི་བདེན་པའི་སྐོར་གྱི་ངེས་
པའི་བརྗོད་དོན་མང་པོ་འདུས་པའི་མ་ལག་གི་མཐོ་སའི་ཡུལ་ལུང་ཆེན་པོ་ཞིག་ཏུ་རང་
ཉིད་མེད་པ་དང་། ངེས་གཏན་དུ་བརྗོད་རུང་བའི་གོ་རྟོགས་དང་བྲལ་ཞིང་། མངོན་དུ་མ་
གྱུར་པ་གང་ཞིག་ལ་ཐུག་པའི་གདེང་ཚོད་ཀྱིས་གང་བའི་གཅོང་རོང་བར་གྱི་བྲག་རྡོའི་
ཟེ་རྒྱུད་ཅིག་གི་སྟེང་དུ་རང་ཉིད་ལྷག་ཡོད་པ་དེ་ཡིན།”
སྒོམ་སྒྲུབ་ཀྱི་དོགས་འཇུག
ཚན་རིག་པ་ཚོས་རྣམ་གཞག་དང་ཚོད་དཔག་གསར་པ་ཞིག་གི་རིན་ཐང་འཇོག་པར་
ཡང་ཡང་འདྲེན་པའི་རྩ་དོན་ཞིག་ནི། འདོད་ཚུལ་ཁྱད་པར་བ་ལ་བདེན་དཔང་ཁྱད་པར་
བ་ཞིག་དགོས་པ་འདི་རེད། ཡིན་ཡང་། ཁོང་ཚོས་སུ་ལ་མཚོན་ན་ཁྱད་པར་བ་ཞིག་ཡིན་
ནམ་ཞེས་པའི་དྲི་བ་འདི་རྒྱུན་དུ་སྣང་མེད་བཏང་ཡོད། གལ་སྲིད་ཚད་མས་གྲུབ་པའི་
འཇིག་རྟེན་ལྟ་ཚུལ་གཅིག་ཁོ་ན་སྟེ། དེང་དུས་ཀྱི་ཚན་རིག་གི་འཇིག་རྟེན་ལྟ་ཚུལ་ལྟ་བུའི་
དངོས་ཡོད་གནས་ལུགས་ཀྱི་ལྟ་ཚུལ་རང་རྐྱ་འཕེར་བ་ཞིག་ཡོད་ཚེ། དྲི་བ་འདི་ལ་ལན་
འཕྲལ་དུ་འདེབས་ཆོག འདི་འདྲའི་གནས་སྟངས་ཀྱི་ནང་དུ་ཚན་རིག་གི་ཡིད་ཆེས་གཙོ་
བོ་ཁག་དང་འགལ་བའི་རྣམ་གཞག་ཅིག་ཡིན་ན་དེ་ནི་ཁྱད་པར་བ་ཞིག་རེད། འོན་ཀྱང་།
གལ་སྲིད་མངོན་སུམ་ལ་གཞི་བཅོལ་བའི་དངོས་ཡོད་གནས་ལུགས་ཀྱི་ལྟ་ཚུལ་ཁག་
ཅིག་སྟེ། ཤེས་པའི་རང་བཞིན་ལ་བཟུང་བའི་ཚན་རིག་དང་སྒོམ་སྒྲུབ་ཀྱི་ལྟ་ཚུལ་སོ་སོ་
ལྟ་བུ་ཡོད་ཚེ། ཚོགས་སྡེ་ཞིག་ལ་ཁྱད་པར་བ་ཞིག་ཡིན་པའི་རྣམ་གཞག་ནི་གཞན་ཞིག་
ལ་མཚོན་ན་སྤྱིར་བཏང་བ་ཆགས་ཡོད།
སའི་གོ་ལའི་སྟེང་གི་ཚེ་སྲོག་གི་ཐོག་མའི་བྱུང་ཚུལ་དཔེ་རུ་བཀོད་ན། སྲོལ་
རྒྱུན་གྱི་སྐྱེ་དངོས་རིག་པས་ལོ་ངོ་ཐེར་འབུམ་གསུམ་དང་བྱེ་བ་དྲུག་གི་ཡར་སྔོན་ལ་
སའི་གོ་ལའི་ས་རྡུལ་གྱི་ནང་ནས་འཚོ་བཞིན་པའི་ཕྲ་ཕུང་ཐོག་མ་དེ་བྱུང་སྟེ། རང་གིས་



དོགས་འཇུག་ཅིང་ལུགས། 209
རང་ཉིད་འདྲ་བཤུས་བྱས་ཤིང་། ཕྲ་ཕུང་དེའི་རིགས་རྒྱུད་ཕྱི་མ་རྣམས་ཀྱིས་ཀྱང་དེ་ལྟར་
བྱས་པར་རྗོད་ཀྱི་ཡོད། མཐའ་མར་ལོ་ངོ་ཐེར་འབུམ་དུ་མའི་རིགས་རྒྱུད་ཀྱི་དར་བསྐྱེད་
དང་། གྲངས་ལས་འདས་པའི་རིགས་རྒྱུན་གྱི་འགྱུར་ལྡོག་གི་བརྒྱུད་རིམ་གྱི་ཁྲོད་དུ་སྐྱེ་
ལྡན་ཚང་མ་སྟེ། སྐྱེ་དངོས་ཕྲ་རབ་དང་། རྩི་ཤིང་། དུད་འགྲོ། མིའི་རིགས་སོགས་སྐྱེ་
ལྡན་གྱི་ཕྲ་ཕུང་ཐོག་མ་དེ་ལས་འཕེལ་འགྱུར་བྱུང་བ་རེད། འཕེལ་འགྱུར་གྱི་བརྒྱུད་རིམ་
འདིའི་བར་སྐབས་ཤིག་ཏུ་ཕྲ་ཕུང་མང་པོ་ལས་གྲུབ་པའི་སྐྱེ་ལྡན་ངེས་ཅན་ཞིག་གི་སྟེང་དུ་
བྱུང་བའི་གློག་སྐུལ་རྫས་འགྱུར་གྱི་འགྱུར་ལྡོག་རྙོག་འཛིངས་ཅན་ཞིག་གི་ནང་དུ་ཤེས་པ་
ཐོག་མར་བྱུང་བ་དང་། ཚད་གཞི་དམའ་བོ་ཞིག་གི་ལམ་ནས་ཤེས་པ་དེས་རང་གི་ཁོར་
ཡུག་ཟིན་པར་མ་ཟད། རང་གི་གཟུགས་བཀོད་ནི་ཁོར་ཡུག་དེ་དང་ཐ་དད་ཡིན་པར་ཚོར་
ཡོད། ལྟ་ཚུལ་འདི་ལ་རྒྱབ་སྐྱོར་བྱེད་མཁན་ཚོས་སའི་གོ་ལའི་ཐོག་གི་ཚེ་སྲོག་དང་ཤེས་
པའི་ཐོག་མའི་བྱུང་ཚུལ་དང་འཕེལ་འགྱུར་གྱི་ནང་དུ་དངོས་ཁམས་མ་ཡིན་པའི་ཤུགས་
རྐྱེན་ཞིག་མེད་པར་ཨུ་ཚུགས་བྱེད་ལ། སུ་ཞིག་གིས་ཁོང་ཚོའི་འགྲེལ་བཤད་ལ་དོགས་
འདྲི་བྱས་ཚེ། མི་དེར་ཆོས་ལུགས་དང་། རྫུ་འཕྲུལ། རྒྱུ་མཚན་དང་འགལ་བ། རང་བྱུང་
ཁམས་ལས་འདས་པ་སོགས་ཡིན་པའི་ལྟ་ཚུལ་ཡོད་པའི་ངན་ཁག་འགེལ་བ་དང་། དེ་
དག་ཚང་མ་ཚན་རིག་གི་འཚོལ་ཞིབ་དང་འགལ་ཟླར་གྱུར་ཡོད། །
ཚན་རིག་དངོས་དང་འདྲེས་པའི་ལྟ་བ་མཁྲེགས་འཛིན་འདི་ལྟ་བུ་ལ་ཚན་རིག་
གི་དད་ཞེན་རིང་ལུགས་ཟེར་ཞིང་། འདི་ནི་རང་བྱུང་ཁམས་ཀྱི་འཇིག་རྟེན་དེ་སྐྱེ་དངོས་
རིག་པ་དང་། དངོས་ཁམས་རིག་པའི་ཆོས་ཉིད་ཁག་གཞིར་བཞག་ནས་འགྲེལ་བརྗོད་
བྱེད་ཐུབ་པའི་དངོས་ཁམས་ཀྱི་ཆོས་ཁོ་ན་ལས་གྲུབ་པའི་ཡིད་ཆེས་ཤིག་རེད། འདི་
དང་མི་མཐུན་པ་གཞན་གང་ཞིག་ཡིན་ཡང་འཕྲལ་དུ་རྩིས་མེད་གཏོང་བའམ། རང་བྱུང་
ཁམས་ལས་འདས་པའི་རང་བཞིན་ཞིག་ཡིན་པའི་ལྟ་ཚུལ་འཛིན་གྱི་ཡོད། ཚན་རིག་
གི་དད་ཞེན་རིང་ལུགས་ལ་རྒྱབ་སྐྱོར་བྱེད་མཁན་ཚོས་རྟོགས་མེད་པ་ཞིག་ནི། འདས་
པའི་དུས་རབས་བཞིའི་ཚན་རིག་གི་འཚོལ་ཞིབ་ཀྱི་ནང་དུ་འགྲོ་བ་མིའི་རྟོག་བཏགས་ཀྱི་
དངོས་ཁམས་ལ་འཕོ་འགྱུར་ཆེན་པོ་ཞིག་བྱུང་ཡོད་པ་འདི་ཡིན། ཐ་ན་ད་ལྟའང་དངོས་
ཁམས་རིག་པ་བ་ཚོར་དངོས་ཁམས་ཀྱི་ས་མཚམས་དེའི་ཐད་ལ་ཐུན་མོང་གི་འདོད་



210 དོགས་འཇུག་ཅིང་ལུགས།
ཚུལ་ཞིག་མེད་པ་དང་། དེའི་རྒྱུ་མཚན་ནི་དུས་རབས་ཉི་ཤུ་པའི་དངོས་ཁམས་རིག་པའི་
མདུན་བསྐྱོད་ཁག་དང་བསྟུན་ཏེ། དངོས་ཁམས་ཀྱི་ཆོས་དང་བྱེད་ལས་མང་པོ་ཞིག་
རྩིས་རིག་གི་སྤྱི་མཚན་གྱི་ཁྱབ་ཁོངས་སུ་ཐིམ་ཡོད་པས་རེད། འདི་ནི་ཚད་རྡུལ་དངོས་
ཁམས་རིག་པའི་ནང་ལ་ལྷག་ཏུ་རྒྱུན་ལྡན་ཞིག་ཡིན་ཞིང་། དངོས་ཁམས་རིག་པ་འདིའི་
ནང་དུ་ཚད་མ་འཇལ་བའི་ཚད་རྡུལ་གྱི་སྒྲིག་གཞི་ཁག་ནི་སྤྱི་མཚན་དང་། ཡང་ན་དངོས་
གཟུགས་མ་ཡིན་པའི“སྲིད་རུང་རྩོལ་ནུས”ཀྱི་ངོས་ནས་རྟོགས་དགོས། ཚད་རྡུལ་གྱི་
སྒྲིག་གཞི་དེ་དག་ལ་ཚད་འཇལ་བའི་རྗེས་སུ་དངོས་ཁམས་ཀྱི་ཆོས་ངོ་མའི་སྟེང་དུ་ཕར་
སྦྱོར་གྱི་ཡོད། དངོས་ཁམས་དང་དངོས་ཁམས་མ་ཡིན་པའི་བར་གྱི་ས་མཚམས་དེ་ནི་
འདི་ལྟར་མག་མོག་ཏུ་གྱུར་ཡོད་སྟབས། ད་ལྟའི་སྐྱེ་དངོས་རིག་པ་དང་། དངོས་ཁམས་
རིག་པའི་ཆོས་ཉིད་རྣམས་གཞིར་བཞག་ནས་འགྲེལ་བརྗོད་བྱེད་ཐུབ་པའི་དངོས་ཁམས་
ཀྱི་རང་བཞིན་མ་ཡིན་པའི་ཆོས་གང་ཞིག་ཡིན་རུང་། རང་བྱུང་ཁམས་ལས་འདས་
པའམ་རྫུ་འཕྲུལ་ལྟ་བུར་ངོས་འཛིན་བྱེད་པ་འདི་ནི་ཚན་རིག་དང་མི་མཐུན་ཞིང་། རང་
ཉིད་ཀྱི་བསམ་བློ་གུ་དོག་པའི་རྟགས་ཤིག་རེད། སྐྱེ་དངོས་རིག་པ་དང་དངོས་ཁམས་
རིག་པའི་ཆོས་ཉིད་རྣམས་ནི་ཆ་ཡོངས་སུ་འཐུས་སྒོ་ཚང་བ་ཞིག་གཏན་ནས་མིན་ཞིང་།
འགྲེལ་བརྗོད་བྱས་མེད་པའི་རང་བྱུང་ཁམས་ཀྱི་སྣང་ཚུལ་དག་ལ་འབྱུང་འགྱུར་གྱི་སྐྱེ་
དངོས་རིག་པ་དང་། དངོས་ཁམས་རིག་པའི་ཆོས་ཉིད་ཁག་ལ་བརྟེན་ནས་གསལ་བཤད་
བྱེད་རྒྱུ་ཡིན་པའི་ལྟ་ཚུལ་འདི་ནི། ཚན་རིག་གི་དད་ཞེན་རིང་ལུགས་ལ་ཡིད་གཏད་པའི་
རྣམ་འགྱུར་ཞིག་ཡིན། ང་ཚོས་ནམ་ཡང་དེ་དང་མངོན་སུམ་རིག་པའི་ལམ་ནས་ར་སྤྲོད་
བྱས་ཟིན་པའི་ཚན་རིག་གི་བདེན་དོན་གཉིས་ཕན་ཚུན་བསྲེ་མི་ཉན།
ཚན་རིག་གི་ལྟ་སྟངས་ཤིག་གི་ངོས་ནས་བཤད་ན། ཤེས་པ་དང་ཚེ་སྲོག་ཐོག་
མར་བྱུང་ཚུལ་གྱི་གོང་གི་རྣམ་གཞག་འདི་ནི་གང་སར་ངོས་ལེན་བྱེད་པ་དང་། དེའི་
རྐྱེན་གྱིས་རྣམ་གཞག་འདི་ནི་ཁུངས་སྐྱེལ་བྱས་ཟིན་པའི་བདེན་དོན་ཞིག་ལ་ཐུན་མོང་
གིས་བརྩིས་ཤིང་། འདི་མ་ཡིན་པའི་རྣམ་གཞག་གཞན་གང་ལའང་མཐོང་སྤྲོད་མི་ཐུབ་
པ་ལྟ་བུར་གྱུར་ཡོད། ཡིན་ཡང་། སྒོམ་སྒྲུབ་ཀྱི་ལྟ་སྟངས་ཤིག་གི་ངོས་ནས་བཤད་ན། དེ་
ནི་བདེན་དཔང་ཁྱད་པར་བ་དགོས་པའི་རྣམ་གཞག་ཁྱད་པར་བ་ཞིག་རེད། དེའི་ཕྱིར་ང་



དོགས་འཇུག་ཅིང་ལུགས།
21 1
ཚོས་རྣམ་གཞག་འདི་ལ་རྒྱབ་སྐྱོར་བྱེད་པའི་མངོན་སུམ་གྱི་བདེན་དཔང་ཁག་ལ་བསྐྱར་
ཞིབ་ཅིག་ཆེས་ཐོག་མར་བྱེད་པའི་ཚུལ་དུ་བྱེད་རྒྱུ་ཡིན། བསྐྱར་ཞིབ་འདི་ནི་ཚན་རིག་
པ་ཚོས་ཚེ་སྲོག་ལ་མཚན་ཉིད་ཇི་ལྟར་འཇོག་གམ་ཞེས་པའི་དྲི་བའི་ཐོག་ནས་འགོ་རྩོམ་
ཆོག འཚོ་བཞིན་པའི་སྐྱེ་ལྡན་ཞིག་ངོས་འཛིན་བྱེད་སྟངས་ཀྱི་སྐོར་ནས་ཚན་རིག་ལ་ལྟ་
ཚུལ་མ་འདྲ་བ་འགའ་ཞིག་ཡོད་པ་དང་། ཁག་ཅིག་གིས་ཕྲ་ཕུང་གི་གནས་རིམ་དེ་གཙོ་
བོར་འཛིན་ཞིང་། ཁག་གཞན་ཞིག་གིས་ངོ་བོ་འཛིན་པའི་གྲུབ་རྫས་ཀྱི་བསྐྱར་བཤུས་དེ་
གཙོ་བོར་འཛིན། དེ་ལྟ་ནའང་། ཚེ་སྲོག་གི་མཚན་ཉིད་རྩོལ་ནུས་ཅན་ཞིག་ནི་འདི་སྟེ།
ཚེ་སྲོག་ནི་སོ་སོའི་བཟོ་བཀོད་ལ་བརྟེན་ནས་བར་སྣང་གི་ངོས་ནས་ཆ་ཚད་དུ་གྲུབ་ཅིང་།
གྲུབ་ཆ་རྣམས་རང་སྟེང་དུ་བསྐྱར་བསྐྲུན་བྱེད་བཞིན་རང་གི་ངོ་བོ་རྒྱུན་སྐྱོང་བྱེད་ཐུབ་ལ།
སྐྱི་མོ་བརྒྱུད་ནས་འཚོ་བཅུད་ནང་ལ་ལེན་ཞིང་སྙིགས་རོ་ཕྱི་ལ་འདོར་བའི་སྒྲིག་གཞི་
ཞིག་ཡིན། མཚན་ཉིད་འདི་ནི་རྩི་ཤིང་དང་སེམས་ལྡན་ཐེ་བའི་འཚོ་བཞིན་པ་ཐམས་ཅད་
ལ་ཐུན་མོང་དུ་ཁྱབ་པ་ཞིག་རེད། ཐ་ན་ཚད་གཞི་ཆེས་དམའ་ཞིང་ཕྲ་ཕུང་རྐྱང་པས་གྲུབ་
པའི་སྐྱེ་ལྡན་ལའང་ཉུང་མཐའ་ཡང་རིགས་རྫས་བརྒྱ་ཕྲག་འགའ་ཤས་ཤིག་ཡོད་པ་དེ་
ཚོས་སྐྱེ་ལྡན་དེར་གྲུབ་ཆའང་སྟོང་ཕྲག་དུ་མ་ཡོད་པར་མཚོན་ཐུབ་ཅིང་། གྲུབ་ཆ་དེ་དག་
ཚང་མ་ཆེས་རྙོག་འཛིངས་ཅན་གྱི་ལམ་ནས་ཕན་ཚུན་ལ་འབྲེལ་ཡོད། །
ད་ལྟ་ང་ཚོས་ལོ་ངོ་ཐེར་འབུམ་གསུམ་དང་བྱེ་བ་དྲུག་གི་ཡར་སྔོན་ལ་སའི་གོ་
ལའི་ཐོག་ཏུ་ཕྲ་ཕུང་རྐྱང་པའི་སྐྱེ་ལྡན་རྣམས་ཐོག་མར་འབྱུང་བར། དགོས་ངེས་ཡིན་
ཞིང་ཚད་ལོངས་པའི་རྒྱུ་རྐྱེན་ནི་གང་དག་ཡིན་ནམ་ཞེས་པའི་དྲི་བ་གནད་འགག་ཅན་
འདི་འགོད་རྒྱུ་ཡིན། ཚན་རིག་པ་ཚོར་འདིའི་ཐད་ལ་ཚོད་དཔག་འདྲ་མིན་ཞིག་འདུག
ཁག་ཅིག་གིས་མིལ་ལར་གྱི་སྣེ་ཁྲིད་ལ་རྗེས་སུ་འབྲངས་ཏེ། ཚེ་སྲོག་ནི་མངར་བཅུད་ཀྱི་ཁུ་
བ་ཞིག་གི་ནང་དུ་སྐྱེ་ལྡན་རང་བཞིན་གྱི་བསྡེབས་རྫས་ལས་ཐོག་མར་བྱུང་བར་ཡིད་ཆེས་བྱེད་
ལ། རྫས་འགྱུར་རིག་པའི་ངོས་ནས་བཤད་ན། བསྡེབས་རྫས་དེ་ལྟ་བུ་ནི་ལྟོས་ས་ལྟོས་འཇོག་
གིས་བརྟན་པོ་ཡིན་ཞིང་། འཚོ་བཞིན་པའི་སྐྱེ་ལྡན་ཞིག་གི་རང་བཞིན་དུ་འཕེལ་འགྱུར་བྱེད་པར་
བསྡེབས་རྫས་དེ་དག་ལ་ཕྱིའི་ནུས་ཤུགས་ཤིག་གིས་སྐུལ་སློང་བྱེད་དགོས། མིལ་ལར་གྱིས་ལོ་
ངོ་ལྔ་བཅུའི་གོང་དུ་ཨ་མི་ནོ་སྐྱུར་རྫས་གསར་བཟོ་བྱེད་སྐབས་དེ་ལྟར་བྱས་པ་རེད།



212 དོགས་འཇུག་རིང་ལུགས།
ཚན་རིག་པ་གཞན་ཁག་ཅིག་གིས་ཚེ་སྲོག་ནི་ས་ཁུལ་ལེབ་མོ་ཞིག་གི་སྟེང་དུ་
ཐོག་མར་བྱུང་བར་ཡིད་ཆེས་བྱེད་ལ། འདི་འདྲའི་ཐོག་གི་གཏེར་རྫས་ཀྱིས་འཚོ་བཞིན་
པའི་ཕྲ་ཕུང་བསྐྱེད་པའི་རྫས་འགྱུར་གྱི་བྱེད་ལས་རྣམས་ལ་རྐྱེན་བྱེད་ཆོག འདི་ནི་རྒྱ་
མཚོའི་གཏིང་གི་མེ་རིའི་དུ་ཁུང་གི་ཉེ་འགྲམ་ཞིག་ཏུ་བྱུང་ཡོད་སྲིད། ད་དུང་སྐོར་གཞན་
ཞིག་གིས་སའི་གོ་ལའི་སྟེང་གི་འཚོ་བཞིན་པའི་ཕྲ་ཕུང་ཐོག་མ་དེ་ནི། ཐག་རིང་ན་ཡོད་
པའི་ཉི་མའི་ཁྱིམ་རྒྱུད་གཞན་གྱི་རྒྱ་སྐར་ཞིག་གི་སྐར་རྡོའི་ཐོག་ནས་སའི་གོ་ལའི་སྟེང་
ལ་འབྱོར་བ་ཡིན་པའི་བསམ་ཚུལ་ཡང་བཏོན་ཡོད། འདི་ལྟར་ཡིན་ཚེ་ཕྲ་ཕུང་ཐོག་མ་དེ་
དྲོད་ཚད་ཀླད་ཀོར་འོག་གི་ཨང་གྲངས་ -3700° Celsius ཡིན་པའི་མཁའ་དབྱིངས་སུ་
ལེ་དབར་དུང་ཕྱུར་མང་པོ་རིང་གི་འགྲུལ་བཞུད་ཀྱི་ནང་དུ་གསོན་པར་མ་ཟད། རང་གི་
རྟེན་གཞི་སྐར་རྡོ་དེ་སའི་གོ་ལའི་རླུང་ཁམས་རྒྱུ་སྐབས་བྱུང་བའི་གནོན་ཤུགས་ཧ་ཅང་
ཆེན་པོ་དེའང་ཐེག་ཡོད་པའི་ཐོག དྲོད་ཚད་ཀླད་ཀོར་སྟེང་གི་ཨང་གྲངས་ 1000 C
ལྷག་གི་ཚ་ཤུགས་དང་། སའི་གོ་ལའི་ངོས་ལ་བརྡེབ་པའི་ཤུགས་རྐྱེན་བཅས་ལས་ཀྱང་
ཐར་ཡོད། ཕྲ་ཕུང་རྐྱང་པའི་སྐྱེ་ལྡན་ཐོག་མ་འདི་ནི་ཅི་འདྲའི་མཁྲེགས་པོ་ཞིག་རེད་ཨང་།
བསམ་ཚོད་ཙམ་ལས་བྱུང་བའི་དོན་སྤྱི་འདི་ནི་བདེན་པ་ཡིན་པའི་དབང་དུ་བཏང་ནའང་།
འདིས་འཇིག་རྟེན་གྱི་ནང་དུ་ཚེ་སྲོག་གི་ཐོག་མར་བྱུང་ཚུལ་དེར་གསལ་བཤད་བྱེད་
མི་ཐུབ་པ་དང་། མི་གཅིག་གིས་ཀྱང་ངོས་འཛིན་བྱས་མེད་པའི་རྒྱང་རིང་གི་རྒྱུ་སྐར་
ཞིག་གི་སྟེང་དུ་འགན་དེ་གཡུགས་ཡོད། འདི་ནི་ཚན་རིག་གི་འགྲེལ་བཤད་ཅིག་ཇི་ལྟར་
ཡིན་ནམ། འོན་ཀྱང་། ཚན་རིག་གི་དད་ཞེན་རིང་ལུགས་ལ་རྒྱབ་སྐྱོར་བྱེད་མཁན་ཚོས་
དངོས་ཁམས་མ་ཡིན་པའི་ཤུགས་རྐྱེན་སོགས་འདུས་པའི་རྣམ་གཞག་གང་རུང་ལ་ལྟོས་
ནའང་ལྟ་ཚུལ་འདིར་གདེང་འཇོག་བྱེད་ཅིང་། ཁོང་ཚོར་དོགས་གཅོད་མ་བྱས་པའི་རང་
ཉིད་ཀྱི་ལྟ་བ་ལ་བཅངས་པའི་གཟུགས་འདས་རིག་པའི་ཆོད་སེམས་ཟབ་མོ་ཞིག་ཡོད་པ་
དེས་ཤུགས་སུ་མཚོན་ཐུབ།
སུ་ཞིག་གིས་ཀྱང་ཚན་རིག་གི་ཚོད་དཔག་འདི་དག་ཡང་དག་ཅིག་ཡིན་མིན་མི་
ཤེས་ཤིང་། ད་ལྟ་དེ་དག་ལ་འཇུག་པའི་ཞིབ་འཇུག་ཚོད་ལྟའི་བྱེད་ཐབས་ཤིག་མེད་པའི་
རྒྱུ་མཚན་ནི། ཚན་རིག་པ་ཚོས་ད་དུང་ཡང་ཚེ་སྲོག་ལ་ཚང་དགོས་པའི་རྒྱུ་རྐྱེན་ངོས་



དོགས་འཇུག་ཅིང་ལུགས།
213
འཛིན་བྱས་མེད་པས་ཡིན། ལོ་ངོ་ལྔ་བཅུའི་རིང་ལ་ཞིབ་འཇུག་བརྟག་དཔྱད་ཁང་དུ་འཚོ་
བཞིན་མ་ཡིན་པའི་རྫས་འགྱུར་གྱི་བསྡེབས་རྫས་ལས་འཚོ་བཞིན་པའི་སྐྱེ་ལྡན་གསར་
བསྐྲུན་བྱེད་པའི་འབད་པ་བྱས་ཀྱང་ལེགས་འགྲུབ་བྱུང་མེད། ངས་ཚན་རིག་པ་ཚོས་
ཞིབ་འཇུག་བརྟག་དཔྱད་ཁང་དུ་ཚེ་སྲོག་གཏན་ནས་གསར་བསྐྲུན་བྱེད་མི་ཐུབ་པ་རྗོད་
ཀྱི་མེད་ནའང་། རྩ་བའི་རླངས་གཟུགས་ལས་གྲུབ་པའི་ཨ་མི་ནོ་སྐྱར་རྫས་དང་། འཚོ་
ཞིང་རང་ཉིད་འདྲ་བཤུས་བྱེད་པའི་ཚེ་སྲོག་གི་ངོ་བོའི་བར་ལ་སྣེ་མང་རྙོག་འཛིངས་ཀྱི་
ཁྱད་པར་ཆེན་པོ་ཞིག་ཡོད་པའི་བདེན་དོན་དེ་མངོན་གསལ་རེད། གོང་གི་རྣམ་གཞག་
འདི་དག་ནི་ཚད་མས་མ་གྲུབ་པའི་ཚན་རིག་གི་ཚོད་དཔག་ཙམ་ཡིན།
འདིས་ཚེ་སྲོག་གི་ཐོག་མའི་སྐོར་གྱི་དངོས་གཙོ་རིང་ལུགས་དང༌། འགུལ་
ཤུགས་རིག་པའི་ལྟ་ཚུལ་དེར་མཁྲེགས་འཛིན་བྱེད་མཁན་ཚོའི་ཡིད་ཆེས་དེ་སྒུལ་མི་
ཐུབ། ཞིབ་འཇུག་པ་ཁག་ཅིག་གིས་འཚོ་བཞིན་པའི་སྒྲིག་གཞི་བཅོས་མ་འཆར་འགོད་
བྱེད་པ་དང་། དཔེ་གཟུགས་བཟོ་བ། གསར་བཟོ་བྱེད་པ། བསྐྱར་བཅོས་དང་ཚོད་ལྟ་བྱེད་
པ་སོགས་ཀྱི་ཧུར་བརྩོན་ལ་གཞོལ་གྱི་ཡོད། ཁོང་ཚོས་སྐྱེ་དངོས་ཀྱི་གྲུབ་རྡོག་བྱེ་བྲག་
པ་སོ་སོ་བཅོས་བསྒྲིགས་བྱས་ཡོད་ནའང་། ད་དུང་ཡོངས་སུ་གསར་པ་ཡིན་ཞིང་རྫས་
འགྱུར་གྱི་ནུས་རྩོལ་ལས་གྲུབ་པའི་རང་ཉིད་འདྲ་བཤུས་བྱེད་པའི་སྐྱེ་ལྡན་ཞིག་རྨང་གཞི་
ནས་གསར་གཏོད་བྱེད་ཐུབ་མེད། དེ་ལྟ་ནའང་། ཁག་ཅིག་གིས་ཞིབ་འཇུག་བརྟག་དཔྱད་
ཁང་དུ་གསར་བཟོ་བྱས་པའི་སྐྱེ་དངོས་ཀྱི་གྲུབ་ཆ་རྣམས་རང་བྱུང་ཕྲ་ཕུང་གི་ཆ་ཤས་
བཀོལ་སྤྱོད་བྱས་ནས་ལྷན་དུ་འཚེམ་སྦྱོར་བྱས་ཏེ། གཉིས་འདྲེས་ཀྱི་སྐྱེ་ལྡན་གསར་
བསྐྲུན་བྱེད་པའི་འཆར་གཞི་འཐེན་གྱི་ཡོད། སྐྱེ་དངོས་ཀྱི་གྲུབ་ཆ་དེ་ལྟ་བུས་རང་ངོས་
ནས་རང་ཉིད་བསྐྱར་བསྐྲུན་བྱེད་མི་ཐུབ་སྟབས། ཞིབ་འཇུག་པ་ཁོང་ཚོས་འཚོ་བཞིན་
པའི་ཕྲ་ཕུང་ངོ་མ་ཞིག་རྐུ་འཕྲོག་བྱེད་དགོས། དེའི་ཕྱིར་འཚོ་བཞིན་པའི་སྐྱེ་ལྡན་ཞིག་
གསར་གཏོད་བྱེད་པའི་དམིགས་ཡུལ་དེ་མ་འགྲུབ་པར་སྔར་བཞིན་ལྷག་ཡོད། །
ཁྱབ་ཁོངས་འདིའི་ཉམས་ཞིབ་པ་ཚོས་འཚོ་བཞིན་པའི་ཕྲ་ཕུང་ནི། སྐྱེ་དངོས་རྫས་
འགྱུར་གྱི་འཕྲུལ་ཆས་ཤིག་ལས་ཅི་ཡང་མིན་པའི་ཡིད་ཆེས་བྱེད་ཀྱང་། བདེན་འཛིན་
འདི་ཡང་དག་ཅིག་ཡིན་མིན་ནི་ཁོང་ཚོས་རང་ཉིད་རྒྱུན་འཁྱོངས་དང་འདྲ་བཤུས་བྱེད་



214 དོགས་འཇུག་རིང་ལུགས།
པའི་སྐྱེ་ལྡན་གྱི་ལུས་ཅན་བརྟན་པོ་བྱེ་བྲག་པ་ཞིག་གསར་གཏོད་བྱས་ན་ད་གཟོད་རྟོགས་
རྒྱུ་རེད། འདི་ནི་ད་ལྟ་བྱུང་མེད་པ་དང་། དེའི་ཕྱིར་འགུལ་ཤུགས་རིག་པ་དང་དངོས་གཙོ་
སྨྲ་བ་ཚོས་བཟུང་བའི་སའི་གོ་ལའི་ཚེ་སྲོག་གི་ཐོག་མའི་རྣམ་གཞག་དེ་ཡོངས་སུ་རྟེན་
གཞི་མེད་པའི་ཚོད་དཔག་ཅིག་ལས་མ་འདས། སྒོམ་པ་བ་ཚོའི་ལྟ་སྟངས་ཀྱི་ངོས་ནས་
བཤད་ན། འདི་ནི་མངོན་སུམ་གྱི་བདེན་དཔང་གི་རྒྱབ་རྟེན་ཧ་ལམ་ཅི་ཡང་མེད་པའི་རྣམ་
གཞག་ཁྱད་པར་བ་ཞིག་ཡིན། །
ད་ནི་ང་ཚོ་ཤེས་པའི་ངོ་བོ་དང་ཐོག་མའི་གནད་དོན་ལ་ཁ་ཕྱོགས་རྒྱུ་ཡིན། གོང་
དུ་བཤད་ཟིན་པ་ལྟར། སེམས་ཁམས་རིག་པ་སྨྲ་བ་དང་ཡུལ་རྟོགས་དབང་རྩའི་ཚན་
རིག་པ་ཚོར། ཤེས་པ་ནི་ཀླད་པས་ལུས་པོའི་ལྷག་མ་རྣམས་དང་། དངོས་ཁམས་དང་སྤྱི་
ཚོགས་ཀྱི་ཁོར་ཡུག་ལ་འབྲེལ་བ་བྱེད་པ་དང་ལྷན་དུ་བྱུང་བའི་ཀླད་པའི་མངོན་ཐོན་གྱི་
ཁྱད་ཆོས་སམ་དངོས་ཁམས་ཀྱི་བྱེད་ལས་ཤིག་ཡིན་པའི་ཡིད་ཆེས་གཅིག་མཐུན་ཞིག་
ཡོད། དེ་མཚུངས་སུ་ཁོང་ཚོར་ཤེས་པ་ནི་དུས་ཀྱི་སྔ་གཞུག་གི་གནད་དོན་ཞིག་རེད་མ་
གཏོགས་སྐྱེ་དངོས་རིག་པ་དང་། རྫས་འགྱུར་རིག་པ། དངོས་ཁམས་རིག་པ་བཅས་ཀྱི་
ཐོག་ནས་རྟོགས་ཐུབ་པའི་གདེང་ཚོད་འདིའང་ཡོད་པ་རེད། ཡིན་ཡང་། དེ་ལྟར་མ་བྱུང་
བར་དུ་ཤེས་པ་ཐེ་བའི་ཡུལ་ཅན་གྱི་ངོས་ནས་མྱོང་བའི་སེམས་ཀྱི་སྣང་ཚུལ་ཐམས་ཅད་
གོང་དུ་བརྗོད་ཟིན་པ་ལྟར། སྐྱེ་དངོས་རིག་པ་དང་། རྫས་འགྱུར་རིག་པ། དངོས་ཁམས་
རིག་པ་བཅས་ཀྱི་ལག་ཆ་རྣམས་ཀྱིས་འཛིན་མི་ཐུབ་ཅིང་། ཤེས་བཞིན་བརྒྱུད་ནས་བློའི་
ངང་ཚུལ་དེ་ཚོར་མངོན་སུམ་དུ་ཞིབ་ལྟ་བྱེད་སྐབས། སེམས་ཀྱི་སྣང་ཚུལ་དེ་དག་གིས་
དངོས་ཁམས་ཀྱི་ཁྱད་ཆོས་གང་ཡང་ཕྱིར་མི་མངོན་པ་ཞིག་རེད། དེའི་ཕྱིར་སྒོམ་པ་བ་
ཚོའི་ལྟ་ཚུལ་ཞིག་ལ། ཤེས་པའི་ངོ་བོ་ནི་དངོས་ཁམས་ཡིན་པའི་འདོད་ཚུལ་ཁྱད་པར་བ་
འདིར་ཚན་རིག་དང་སྒེར་གྱི་མྱོང་བ་གཉིས་ཀས་རྒྱབ་རྟེན་བྱེད་མི་ཐུབ་པར་སྣང་།
སེམས་ཀྱི་ངང་ཚུལ་དང་བྱེད་ལས་ཁག་ཅིག་བསྐྱེད་པར་ཀླད་པའི་ནུས་རྩོལ་ངེས་
ཅན་ཞིག་དགོས་ངེས་ཡིན་པ་གསལ་པོ་ཡིན་ཡང་། མི་གཅིག་གིས་ཀྱང་ནུས་རྩོལ་དེ་
དག་ནི་ཤེས་པའི་ངང་ཚུལ་ཡོད་ཚད་བསྐྱེད་པའི་རྒྱུ་རྐྱེན་ལ་འདང་མིན་རྟོགས་ཀྱི་མེད།
ནང་པ་ཚོས་འགྲོ་བ་མིའི་ཚེ་གཅིག་གི་རིང་ལ་སེམས་ཀྱི་ངང་ཚུལ་ཐམས་ཅད་ལ་ལུས་



དོགས་འཇུག་ཅིང་ལུགས།
215
པོའི་འབྲེལ་བ་ཞིག་ཡོད་པ་དང་། དངོས་ཁམས་ཀྱི་བྱེད་ལས་ངེས་ཅན་ཞིག་ལ་སྐྱོན་བྱུང་
བའམ་བཅོས་བསྒྱུར་བྱས་ན། དེས་སོ་སོ་དང་འབྲེལ་བའི་སེམས་ཀྱི་ངང་ཚུལ་དེ་དག་
འགག་པར་བྱེད་པའམ། དེ་དག་ལ་འགྱུར་བ་གཏོང་བ་དུས་རབས་མང་པོའི་སྔོན་ནས་
རྟོགས་ཡོད། དེའི་ཕྱིར་ཉེ་ཆར་དབང་རྩའི་ཚན་རིག་པ་ཚོས་ཀླད་པ་དང་། སེམས་ཀྱི་ངང་
ཚུལ་བར་གྱི་འབྲེལ་བ་སྟོན་པའི་ཀླད་པའི་བརྟག་ཆས་ལ་བརྟེན་ནས་གསར་རྙེད་བྱས་པ་
དེ་དག་གིས་ནང་པའི་འདོད་ཚུལ་ཁག་ཅིག་བདེན་པ་ཡིན་པ་ཞིབ་ཕྲའི་ལམ་ནས་བསྟན་
འདུག ད་དུང་དུས་རབས་མང་པོ་ཞིག་ལ་མངོན་གསལ་དུ་གྱུར་ཡོད་པ་ཞིག་ནི། ཀླད་
པ་ལ་སྐྱོན་བྱུང་ན་དེས་སེམས་ཀྱི་བྱེད་ལས་བྱེ་བྲག་པ་སྟེ། གཟུགས་འཛིན་ཤེས་པ་དང་།
དྲན་ཤེས་ལྟ་བུ་འགག་པའམ་ཉམས་པར་བྱེད་ཅིང་། བཟི་སྨན་དང་འཁྲུལ་རྫས་ལྟ་བུས་
མི་ཞིག་གི་ཤེས་པའི་གནས་སྟངས་ལ་རྩ་བའི་ཆ་ནས་བཅོས་བསྒྱུར་བྱེད་ཐུབ་པ་སོགས་
རེད། འོན་ཀྱང་། ནང་པ་དང་སྒོམ་སྒྲུབ་ཀྱི་སྲོལ་རྒྱུན་གཞན་ཚོས་སོ་སོའི་མྱོང་བ་བརྒྱུད་
ནས་ཤེས་པ་ཕྲ་མོའི་ངང་ཚུལ་དག་ལ་འཚོལ་ཞིབ་བྱས་ཡོད་པ་དང་། དེ་དག་ནི་སྒོམ་སྒྲུབ་
ལ་ལོ་མང་པོར་གོམས་འདྲིས་བྱས་ནས་མྱོང་རྒྱུ་ཞིག་ཡིན་ཞིང་ཀླད་པའི་ནུས་རྩོལ་ལ་
བརྟེན་མེད། ཁོང་ཚོས་ཤེས་པའི་ངང་ཚུལ་སྤྱིར་བཏང་བ་ནི་ཀླད་པ་ལས་ཐོན་པ་ཞིག་མ་
ཡིན་པ་དང་། འཆི་བའི་སྐབས་སུའང་མི་འགག་ཅིང་དངོས་ཁམས་མ་ཡིན་པའི་ཤེས་རྒྱུན་
ཕྲ་མོ་ཞིག་ལས་འབྱུང་གི་ཡོད་པ་གསར་རྙེད་བྱས་ཡོད། །
ཚན་རིག་པ་ཚོར་ཤེས་པའི་ངང་ཚུལ་ཕྲ་མོ་འདི་ལྟ་བུ་དང་། ཡང་ན་ཤེས་པ་སྐྱེ་
ཚུལ་ལ་རྐྱེན་བྱེད་སྲིད་པའི་དངོས་ཁམས་ཀྱི་རང་བཞིན་མ་ཡིན་པའི་ཤུགས་རྐྱེན་ཁག་
ལ་ཡུལ་གྱི་ངོས་ནས་ཚད་འཇལ་ཐབས་ཤིག་མེད་སྟབས། ཁོང་ཚོ་ཕལ་ཆེ་བས་དེ་དག་
གི་ཡོད་སྲིད་རྩིས་མེད་གཏོང་གི་ཡོད། འདི་ནི་རྟོགས་པར་བརྩོན་པའི་སྣང་ཚུལ་ཞིག་གི་
མཇུག་སྡོམ་དེ་རྟོགས་ཐབས་ཀྱི་བཀག་རྒྱས་ཐོག་མ་ནས་གཏན་ཁེལ་བའི་དཔེ་མཚོན་
ཞིག་རེད། དངོས་ཁམས་ཀྱི་རང་བཞིན་མ་ཡིན་པའི་སྣང་ཚུལ་ཏེ། སེམས་ཀྱི་སྣང་བརྙན་
དང་། བསམ་བློ། ཤེས་པའི་ངང་ཚུལ་འདྲ་མིན་བཅས་ལ་ཐད་ཀར་ཞིབ་ལྟ་བྱེད་ཐབས་
གཅིག་རང་དེ་ནི་རང་གི་སེམས་ལ་ཤུགས་དྲག་པོས་ཞིབ་ལྟ་བྱེད་རྒྱུ་འདི་ཡིན། དེང་
རབས་ཀྱི་སེམས་ཁམས་རིག་པ་དར་ནས་ལོ་ངོ་བརྒྱ་དང་སུམ་ཅུ་ཕྱིན་ཀྱང་། གང་ཟག་



216 དོགས་འཇུག་རིང་ལུགས།
དང་པོ འི་འཚོལ་ཞིབ་ཀྱི་བྱེད་ཐབས་ཚད་མཐོ་པོ་འདི་ལྟ་བུ་ཞིག་ད་དུང་ཡང་གསར་
གཏོད་བྱས་མེད། །
འདི་ལྟར་བརྗོད་པའང་སེམས་ཁམས་རིག་པ་སྨྲ་བ་ཚོས་མི་གཞན་ཚོའི་འགྲེལ་
བརྗོད་གལ་གནད་དུ་བཟུང་མེད་པའི་དོན་མིན། ལོ་རབས་མང་པོར་ཁོང་ཚོས་སེམས་
གཅོང་བཅའ་བའི་ཐུན་གྱི་ནང་དུ་ནད་པ་ཚོའི་འགྲེལ་བརྗོད་ལ་ཉན་པ་དང་། བསམ་ཚུལ་
བསྡུས་པ། དངོས་ཁམས་ཀྱི་སློང་རྐྱེན་དང་སེམས་ཁམས་བར་གྱི་འབྲེལ་བ་ལ་དཔྱད་པ་
གཏོང་བ་སོགས་བྱས་ཡོད། ཁོང་ཚོས་འགྲེལ་བརྗོད་དེ་ལྟ་བུ་གཞིར་བཞག་གི་ཐོག་ནས་
གཞན་གྱི་བསམ་བློའི་འཁྱེར་སོ་དང་། ཡིད་ཆེས། ངོས་ལེན། མྱོང་ཚོར། སྡུག་བསྔལ་
སོགས་ལ་ཚད་འཇལ་བྱས་པ་རེད། ཡིན་ཡང་། ཁོང་ཚོས་རང་ངོས་ནས་སེམས་ཀྱི་སྣང་
ཚུལ་ལ་ཐད་ཀར་ཞིབ་ལྟ་བྱེད་པའི་ཐབས་ལམ་འཐུས་སྒོ་ཚང་བ་ཞིག་སྤེལ་མེད། གལ་
སྲིད་བྷེ་ལེ་ལེའོ་དང་ཁོང་གི་རྗེས་ཀྱི་གནམ་དཔྱད་རིག་པ་བ་ཚོས། མཚན་མོའི་མཁའ་
དབྱིངས་ལ་བལྟས་ནས་འགྲེལ་བརྗོད་བྱེད་མཁན་སྦྱོང་བརྡར་མེད་པ་ཚོའི་སྤྱོད་པ་དང་།
ཀླད་པའི་ངང་ཚུལ་ལ་ཞིབ་ལྟ་བྱེད་བཞིན། ཁོང་ཚོར་སྐད་ཆ་འདྲི་བ་སོགས་ནས་ཉམས་
ཞིབ་བྱས་ཏེ། གནམ་དཔྱད་རིག་པ་བ་རང་ཉིད་སྒེའུ་ཁུང་མེད་པའི་ཞིབ་འཇུག་བརྟག་
དཔྱད་ཁང་ཞིག་གི་ནང་དུ་འཛུལ་ནས་བསྡད་ན། ད་ལྟའི་གནམ་དཔྱད་རིག་པའི་གནས་
ཚད་དེ་ཅི་འདྲ་ཞིག་ཡིན་ནམ། །
ཤེས་པ་ནི་ཡུལ་གཙོ་བོར་འཛིན་པའི་དངོས་ཁམས་རིག་པའི་ཞིབ་ལྟ་ལ་མི་
འཇུག་པའི་རྒྱུ་མཚན་གྱིས། ཚན་རིག་པ་ཚོས་རང་བྱུང་ཚན་རིག་གི་སྐད་བརྡའི་ཐོག་
ནས་དེར་མཚན་ཉིད་ཅིག་འཇོག་མ་ཐུབ་པ་དེ་ཧ་ལས་དགོས་པ་ཞིག་མིན། དེ་ལྟ་ནའང་།
ང་ཚོས་རང་གི་དངོས་ཁམས་ཀྱི་ཁོར་ཡུག་དང་། ལུས་པོ་སོགས་སྒོ་ལྔའི་ཤེས་པ་བརྒྱུད་
ནས་ཚོར་ཐུབ་ཅིང་། ཚད་གཞི་འདྲ་མིན་ཞིག་ལ་རང་ཉིད་ཀྱི་ཡིད་ཤེས་ལ་བརྟེན་ནས་
རང་སེམས་ཀྱི་ངང་ཚུལ་དང་ནུས་རྩོལ་ཡང་ཚོར་གྱི་ཡོད། ང་ཚོས་མྱོང་བ་ཇི་བཞིན་
ཤེས་པའི་ཐག་གཅོད་རང་བཞིན་གྱི་ཁྱད་ཆོས་རྣམས་གང་ཟག་དང་པོའི་མྱོང་བའི་སྐད་
བརྡ་ཁོ་ནར་བརྟེན་ནས་མཚོན་བརྗོད་བྱེད་རྒྱུ་ཞིག་ཡིན་པ་ལས། སྐྱེ་དངོས་རིག་པའི་
ཡུལ་རང་བཞིན་གྱི་ཐ་སྙད་ཁག་གི་ཐོག་ནས་དེ་དག་ལ་འགྲེལ་བརྗོད་བྱེད་མི་ཐུབ།



དོགས་འཇུག་ཅིང་ལུགས།
217
འདས་པའི་ལོ་ངོ་ཐེར་འབུམ་གསུམ་དང་བྱེ་བ་དྲུག་གི་སའི་གོ་ལའི་སྐྱེ་དངོས་
འཕེལ་འགྱུར་གྱི་ནང་དུ་ཤེས་ཚོར་ཡོད་པའི་སྐྱེ་ལྡན་ཐོག་མ་དེ་ནི་ག་དུས་བྱུང་བ་ཞིག་
ཡིན་ནམ། ཚན་རིག་པ་ཚོས་འཚོ་བཞིན་པའི་སྐྱེ་ལྡན་སྟེང་གི་ཤེས་པ་ལ་ཚད་ལོངས་
དགོས་པའི་རྒྱུ་རྐྱེན་དེ་རྟོགས་མེད་པ་དང་། ཤེས་པ་ཡོད་པའི་སྐབས་སུའང་ཡུལ་གྱི་
ངོས་ནས་རྟོགས་མི་ཐུབ་སྟབས། ཁོང་ཚོ་ལ་དྲི་བ་འདིར་ལན་འདེབས་ཐབས་ཤིག་མེད།
རྒྱུ་མཚན་དེའི་ཕྱིར་ཁོང་ཚོས་དབང་རྩའི་སྒྲིག་གཞི་ཚད་མཐོ་པོ་མེད་པའི་ཆུ་གནས་
འབུ་སྲིན་ hydra ལྟ་བུའི་གནའ་སྔ་མོའི་སྐྱེ་ལྡན་ནི། ལྐོག་གྱུར་ཞིག་གི་ལམ་ནས་ཚོར་
ཤེས་ཡོད་པར་གྱུར་པའི་བདེན་འཛིན་བྱེད་ཀྱི་ཡོད། དེ་མཚུངས་སུ་ཚན་རིག་པ་ཚོས་
མིའི་སྦྲ་མའི་སྟེང་ཏུ་ཤེས་པ་ཐོན་པ་ལ་དགོས་ངེས་ཀྱི་ཆ་རྐྱེན་གང་ཞིག་ཡིན་མིན་ཧ་མི་
གོ་བས་ཤེས་པ་དེ་ག་དུས་མིའི་རང་བཞིན་དུ་འགྱུར་བ་རྟོགས་རྒྱུ་ཕར་ཞོག ཐ་ན་ཤེས་
པ་དེ་ག་དུས་འབྱུང་གི་ཡོད་མེད་ཀྱང་རྟོགས་ཐུབ་ཀྱི་མེད། ཚན་རིག་པ་ཚོ་འདི་དག་གི་
ཕྱོགས་ལ་རྨོངས་ཡོད་ཀྱང་། ཁོང་ཚོ་ཕལ་ཆེ་བས་ཤེས་པར་ཚང་དགོས་པའི་རྒྱུ་རྐྱེན་དེ་
གང་ཞིག་ཡིན་རུང་། དངོས་ཁམས་ཀྱི་རང་བཞིན་ཁོ་ན་ཡིན་དགོས་པའི་ལོག་རྟོག་ལ་
ད་དུང་དམ་འཛིན་བྱེད་ཀྱི་ཡོད། དངོས་ཁམས་དང་དངོས་ཁམས་མ་ཡིན་པའི་བར་གྱི་
ས་མཚམས་དེ་གསལ་པོ་མེད་ནའང་། ཁོང་ཚོས་དངོས་ཁམས་ཀྱི་རང་བཞིན་ལ་གཞི་
བཅོལ་མེད་པའི་ཚོད་དཔག་གང་ཡང་ངོས་ལེན་བྱེད་མི་ཐུབ།
སེམས་ཀྱི་ཚན་རིག་པ་མང་པོ་ཞིག་གིས་ཤེས་པ་རྟོགས་རྒྱུ་ནི་ལས་དོན་དཀའ་
ཚེགས་ཆེ་ཤོས་ཤིག་ཡིན་པའི་ཡིད་ཆེས་བྱེད་ཀྱང་། ཚན་རིག་གི་ཚོགས་སྡེས་དུས་
རབས་ཉི་ཤུ་པའི་མགོ་སྟོད་ནས་ཉེ་ཆར་བར་དུ་དེ་སྣང་མེད་དུ་བསྐྱུར་ཡོད། དེ་ནས་
༡༩༧༦ ལོར་ ༼ཕ་རན་སེ་སཱ་ ཁི་རེག་ Francis Crick དང༌ ཇེམ་སེ་ ཝཊ་སཱན་
James D. Watson ཁོང་གཉིས་ཀྱིས་རིགས་རྫས་ཀྱི་བཟོ་བཀོད་གསར་རྙེད་བྱས་
པ་རེད། ༽ ཤེས་པ་ནི་སྐྱེ་དངོས་རིག་པའི་སྣང་ཚུལ་ཞིག་ཏུ་ངོས་འཛིན་བྱེད་པའི་ཐག་
གཅོད་བྱས་ཤིང་། འདིར་བརྟེན་ནས་ཤེས་པ་ནི་ཚན་རིག་གི་འཚོལ་ཞིབ་ཀྱི་ཡུལ་ཚད་
ལྡན་ཞིག་ཏུ་གྱུར་པ་རེད། ཁི་རེག་གིས་ཧ་ལམ་ལོ་ངོ་སུམ་ཅུ་ལ་འགུལ་ཤུགས་རིག་པའི་
དངོས་གཙོ་རིང་ལུགས་ཀྱི་ལྟ་བའི་སྒྲོམ་གཞིའི་འོག་ཏུ་ཤེས་པ་རྟོགས་པའི་ཧུར་བརྩོན་



218 དོགས་འཇུག་ཅིང་ལུགས།
བྱས་ཡོད་ཀྱང་། ཁོང་གིས་ཤེས་པའི་གོ་རྟོགས་ལ་ཁ་སྣོན་གསར་པ་ཅི་ཡང་རྒྱག་ཐུབ་
མེད།
ཁྱབ་ཁོངས་འདིའི་ནང་དུ་ཉམས་ཞིབ་པ་ཁག་ཅིག་གི་ལྟ་ཚུལ་ལ། གལ་སྲིད་རང་
ཉིད་དང་སོ་སོའི་ཁོར་ཡུག་འཛིན་པའི་ཤེས་ཚོར་གྱི་ངོ་བོ་གཅིག་གྱུར་དང་འབྲེལ་བའི་
དབང་རྩའི་རྟེན་གཞི་དེར་སྐྱེ་དངོས་རིག་པའི་འགྲེལ་བཤད་ཅིག་རྙེད་ན། ཁོང་ཚོས་
དབང་རྩའི་བྱ་འགུལ་དག་གིས་ཡུལ་ཅན་གྱི་མྱོང་བ་རྣམས་ཇི་ལྟར་བསྐྱེད་པའི་དོན་
གནད་དེ་ནི་དབང་རྩའི་རྟེན་གཞི་ཁག་ལ་བཀོད་འདོམས་བྱས་ཏེ། ཞིབ་འཇུག་ཚོད་ལྟའི་
ལམ་ནས་གསལ་པོར་རྟོགས་ཐུབ། འོན་ཀྱང་། གཞན་ཁག་ཅིག་གིས་ཤེས་པའི་གཅིག་
གྱུར་གྱི་ངོ་བོ་ནི་ཀླད་རྒྱ་དང་། ཀླད་སྦུག་ thalamus ཕྱོགས་ཡོངས་སུ་ཁྱབ་ཡོད་པར་
སྣང་བས། ཉམས་ཞིབ་པ་ཚོས་དབང་རྩའི་འབྲེལ་བ་ཁག་ཅིག་གི་ནང་དུ་ཤེས་པ་ངོས་
འཛིན་རྒྱུ་ནི་ཡོང་མི་སྲིད་པ་རྗོད་ཀྱི་ཡོད། །
ཚན་རིག་པ་དང་། ལྟ་གྲུབ་སྨྲ་བ་འགའ་ཤས་ཀྱིས་ཤེས་པ་ནི་མིའི་སྟེང་དུ་རང་
ཉིད་འཛིན་པའི་ཤེས་ཚོར་དང་། ཡང་ན་ཤེས་བཞིན་པ་འཛིན་པའི་ཤེས་ཚོར་ཙམ་ཡིན་
པར་བརྗོད་དེ། ཤེས་པའི་མཚན་ཉིད་ཚད་བཀག་ཅན་ཞིག་གྲོས་གཞིར་འདོན་གྱི་ཡོད།
མཚན་ཉིད་འདི་གཞིར་བཞག་ན། ཤེས་པ་ནི་རང་གི་ཡུལ་ཅན་གྱི་ངང་ཚུལ་ཁག་འཛིན་
པ་ཙམ་དུ་མ་ཟད། མྱོང་བ་དེ་དག་ལ་ལྟ་རྟོག་དང་དཔྱད་པའི་ང་ཚོའི་ཤེས་ཚོར་གྱི་ནུས་
པ་ལའང་གོ་དགོས། ལྟ་རྟོག་དང་དཔྱད་པ་ནི་འདས་མ་ཐག་པའི་སོ་སོའི་འཚོ་བ་དང་མི་
ཚེའི་ལོ་རྒྱུས་ཀྱི་རྒྱབ་ལྗོངས་ཤིག་གི་ནང་དུ་འབྱུང་གི་ཡོད། ཤེས་བཞིན་གྱི་ནུས་པ་འདི་
ནི་དུས་ཡུན་རིང་པོ་ཞིག་ལ་འགྲོ་བ་མི་ལ་མ་གཏོགས་མེད་པའི་ལྟ་ཚུལ་བཟུང་ནའང་། ཉེ་
ཆར་གྱི་ཞིབ་འཇུག་གིས་མི་མ་ཡིན་པའི་མཐོ་རིམ་སྲོག་ཆགས་ཕར་ཞོག ཐ་ན་བྱི་བ་ལྟ་
བུས་ཀྱང་སོ་སོའི་སེམས་ཀྱི་ནུས་རྩོལ་རྣམས་ཚོར་བ་དང་། དེ་ཚོར་བསམ་བློ་གཏོང་
ཐུབ་པ་བསྟན་ཡོད། །
ལོ་རབས་མང་པོ་ཞིག་ལ་བཅོས་མའི་རིག་སྟོབས་ཀྱི་ཉམས་ཞིབ་པ་ཚོས་ཤེས་
བཞིན་འདི་ལྟ་བུ་ཞིག་ཡོད་སྲིད་པའང་རྩིས་མེད་དུ་བཏང་ཡོད། དེ་ཡང་འདི་ནི་འགུལ་
ཤུགས་རིག་པའི་དངོས་གཙོ་རིང་ལུགས་ཀྱི་འགྲེལ་བཤད་ཁག་དང་མ་མཐུན་པའི་རྒྱུ་



དོགས་འཇུག་ཅིང་ལུགས།
219
མཚན་གྱིས་ཡིན། འོན་ཀྱང་། དེང་སང་གློག་ཀླད་ཀྱི་མ་ལག་ལ་འཕེལ་རྒྱས་ཆེན་པོ་ཞིག་
བྱུང་ཡོད་པ་དང་། མ་ལག་དེ་དག་གིས་རྩིས་ཞིབ་ཅིག་གི་ནང་དུ་ཅི་ཞིག་ལ་ནོར་འཁྲུལ་
བྱུང་ཡོད་པ་རིགས་པས་སྒྲུབ་ཐུབ་པར་མ་ཟད། མིག་སྔའི་ལམ་ཁ་དེའི་ཐོག་ནས་བསལ་
ཐབས་ཤིག་འཚོལ་བའམ་བྱེད་ཐབས་གསར་པ་ཞིག་དང་དུ་ལེན་པའི་གདམ་ཀའང་
བྱེད་ཐུབ། མི་ཚོས་འདི་ལྟར་བྱེད་སྐབས་ང་ཚོས་དེར་ཤེས་པ་དང༌། རིག་པ། རྟོགས་པ་
སོགས་ཟེར་གྱི་ཡོད། གློག་ཀླད་ཀྱིས་ཤེས་ཚོར་གྱིས་མ་ཟིན་པའི་སྒོ་ནས་འགྲོ་བ་མིའི་
བློ་དང་འབྲེལ་བའི་སྤྱོད་པ་ཁག་ཅིག་ལ་ལད་ཟློས་བྱེད་སྐབས། བཅོས་མའི་རིག་སྟོབས་
ཀྱི་ཉམས་ཞིབ་པ་འགས་བསམ་བློ་མང་པོ་ཞིག་མི་གཏོང་བར་རང་ཉིད་ཀྱིས་རིག་པ་དང་
ལྡན་པའི་འཕྲུལ་ཆས་གསར་གཏོད་བྱས་ཡོད་པའི་མཇུག་སྡོམ་འཇོག་གི་ཡོད། བྷེ་བྷེ་
ཨེན་ BBN གྱི་འཕྲུལ་ལས་ཁང་ནས་ཡིན་པའི་མཡེ་ཁལ་ ཀོག་སེ་ Michael Cox
ཡིས་གདེང་ཚོད་དང་བཅས་བཤད་རྒྱུར། “ངའི་བསམ་པར་འཕྲུལ་ཆས་ལ་རང་རིག་
ཅིག་འབྱུང་བར་བསལ་མི་ཐུབ་པའི་བཀག་རྒྱ་ཞིག་མི་འདུག ཤེས་བཞིན་དང་ཡིད་ཤེས་
ལ་མཚོན་ན། རྫུ་འཕྲུལ་དང་ལྐོག་གྱུར་ཡིན་ཞིང་། མཐའ་གཅིག་ཏུ་མིའི་རང་བཞིན་ཡིན་
པའི་ཁྱད་ཆོས་ཅི་ཡང་མེད།” ཡིན་ཡང་། ང་ཚོས་འདི་ནས་ཁྱབ་ཁོངས་འདིའི་ཉམས་
ཞིབ་མཁས་པ་ཞིག་གིས་གོང་དུ་བརྗོད་པའི་དོགས་ཟོན་གྱི་སྐད་ཆ་ཞིག་བསྐྱར་དྲན་
བྱེད། “འགྲོ་བ་མི་དང་འཕྲུལ་མིའི་འབྲེལ་གཏུག་གི་ནང་དུ་གང་ཞིག་ཡོད་པ་དེ་ནི་འགྲོ་
བ་མིས་དེར་བཞག་པ་ཞིག་རེད།” དེ་བཞིན་གློག་ཀླད་ལ་ཤེས་ཚོར་གྱིས་ཟིན་པའི་རང་
རིག་ཅིག་ཡོད་པར་གློག་ཀླད་བཟོ་མཁན་གྱིས་དེའི་སྟེང་དུ་ཤེས་པ་ཞིག་བཞག་ནས་
བཀོད་བྱུས་བྱེད་དགོས་རྒྱུ་རེད། ཡིན་ཡང་། ཚན་རིག་པ་ཚོས་སྐྱེ་ལྡན་ཞིག་གི་སྟེང་དུ་
ཡོད་པའི་ཤེས་པ་ལ་ཚང་དགོས་པའི་རྒྱུ་རྐྱེན་གང་ཞིག་ཡིན་མིན་རྟོགས་མེད་སྟབས།
ཁོང་ཚོར་རྒྱུ་རྐྱེན་དེ་དག་གསར་བཟོ་བྱས་ནས་འཕྲུལ་ཆས་ཤིག་གི་སྟེང་དུ་འཇོག་པའི་
ནུས་པ་ཞིག་ཡེ་ནས་མེད། གལ་སྲིད་རང་གི་ལྟ་ཚུལ་ལ་བདེན་དཔང་ནས་འབྲུ་ཙམ་མེད་
བཞིན་དུ་ཁོང་ཚོས་སོ་སོའི་འཕྲུལ་ཆས་ཀྱིས་ཤེས་ཚོར་གྱིས་ཟིན་པའི་རང་རིག་མྱོང་
ཐུབ་པར་ཡིད་ཆེས་བྱས་ན། རྫུ་འཕྲུལ་དང་ལྐོག་གྱུར་གྱི་བསམ་བློའི་ནག་ཉེས་དེ་ཁོང་
ཚོར་ཡོད་པ་ཡིན།



220 དོགས་འཇུག་རིང་ལུགས་
ཚན་རིག་པ་མང་པོ་ཞིག་གིས་དབང་རྩའི་ཕྲ་ཕུང་བྱེ་བྲག་པ་སོ་སོས་གློག་བརྡ་
བཏང་བར་བརྟེན་ནས་ཤེས་ཚོར་གྱིས་ཟིན་པའི་མྱོང་བའི་ཡུལ་ཅན་གྱི་གྲུབ་ཆ་རྣམས་ཇི་
ལྟར་འབྱུང་བ་དང་། ཐ་ན་ལུས་པོའི་ན་ཟུག་ལྟ་བུའི་ཚོར་བ་དཀྱུས་མ་ཞིག་གི་ཡུལ་ཅན་
གྱི་གྲུབ་ཆ་ཡང་དབང་རྩའི་ཕྲ་ཕུང་གི་བྱ་འགུལ་ལས་ཇི་ལྟར་འབྱུང་བར་རྟོགས་མི་ཐུབ་
པའི་མོས་མཐུན་བྱེད་ཀྱི་ཡོད། ད་ལྟ་དཀའ་རྙོག་འདི་རྟོགས་པར་ཕན་ཐོགས་པའི་མངོན་
སུམ་གྱི་བྱེད་ཐབས་ཤིག་མེད་པར་མ་ཟད། ཀླད་པའི་གློག་གི་བརྡ་རྟགས་ལྟ་བུའི་སྣང་
ཚུལ་ཞིག་གིས་ཡུལ་ཅན་གྱི་མྱོང་བ་ལ་ཇི་ལྟར་རྒྱུ་རྐྱེན་བྱེད་པའི་རྣམ་གཞག་ཚད་ལྡན་
ཞིག་ཀྱང་མེད། ཁག་ཅིག་གིས་ཁྱབ་ཁོངས་འདིའི་ནང་དུ་ཡུལ་ཅན་གྱི་མྱོང་བའི་གྲུབ་
ཆ་རྣམས་ངོས་འཛིན་དང་། དེ་དག་དང་ཀླད་པའི་བར་གྱི་འབྲེལ་བ་ལ་བརྟག་དཔྱད་བྱེད་
ཐབས་གསར་པ་ཞིག་འཚོལ་ཞིབ་བྱེད་པར་བརྟེན་ནས་གོ་རྟོགས་གསར་པ་འབྱུང་བའི་
ཡིད་ཆེས་བྱེད། དེ་ལྟར་ཡིན་ན་ཚན་རིག་པ་ཚོས་ཡུལ་ཅན་གྱི་མྱོང་བ་ག་ཚོད་མང་མང་
ཞིག་ལ་ཞིབ་ལྟ་ཞིབ་ཚགས་པོ་བྱེད་དགོས་པ་དང་། འདི་ནི་ཤེས་བཞིན་གྱི་སྒོ་ནས་ཡོང་
དགོས་རྒྱུ་ཞིག་ཡིན། བྱེད་ཐབས་གསར་པ་དེ་འདྲ་ཞིག་གསར་གཏོད་བྱེད་པར་སེམས་
ཀྱི་ཚན་རིག་མ་ཟད། སྐྱེ་དངོས་རིག་པ་དང་དངོས་ཁམས་རིག་པ་གཉིས་ལའང་ཤུགས་
རྐྱེན་ཐེབས་སྲིད་པའི་བཅོས་བསྒྱུར་ཞིག་ཚན་རིག་གི་བསམ་བློའི་སྒྲོམ་གཞི་ལ་འབྱུང་
དགོས་རྒྱུ་རེད།
དེང་དུས་ཀྱི་ཚན་རིག་གི་ལྟ་ཚུལ་དང་བྱེད་ཐབས་ཀྱི་ལམ་སྲོལ་མཁྲེགས་པོ་
གཉིས་ལ་ཁ་གཏད་གཅོག་པར་རྟུལ་ཕོད་ཀྱི་འཆར་སྣང་དང་། འཇིགས་བྲལ་གྱི་སྙིང་
སྟོབས་ཤིག་དགོས་ངེས་ཡིན། དེ་འདྲའི་སྲོལ་གཏོད་མཁན་པོ་ཚོ་ལ་ནོ་སྦེལ་གཟེངས་
རྟགས་བཞེས་མྱོང་བའི་དངོས་ཁམས་རིག་པ་བ་རི་ཆར་ཊི་ བྷེན་མཱན་ Richard Feyn-
man གྱིས་གནང་བའི་གཤམ་གྱི་ལམ་སྟོན་འདིས་སེམས་ཤུགས་ཤིག་སྦྱིན་སྲིད།
ཞིབ་ཚགས་པའི་ཚད་འཇལ་དང༌། གཟབ་ནན་གྱི་ཞིབ་འཇུག་ཚོད་ལྟ་ཁོ་ནར་
བརྟེན་ནས་ང་ཚོར་ལྟ་རྒྱ་དང་མཐོང་རྒྱ་དཀྱུས་ཆེན་པོ་ཞིག་ཡོད་ཆོག དེ་ནས་ང་ཚོས་
བསམ་ཡུལ་ལས་འདས་པའི་བྱ་དངོས་མཐོང་ཞིང་། རང་གི་བསམ་ཚོད་དང་འཆར་སྣང་
ལ་རིང་དུ་གྱེས་པའི་བྱ་དངོས་ལ་བལྟ་ཐུབ། གལ་ཏེ་ཚན་རིག་གིས་མདུན་བསྐྱོད་བྱེད་



དོགས་འཇུག་ཏེད་ལུགས། 221
དགོས་ན། ང་ཚོར་དགོས་རྒྱུ་ནི་ཞིབ་འཇུག་ཚོད་ལྟ་བྱེད་པའི་ནུས་པ་དང་། གྲུབ་དོན་
དྲང་པོར་བསྒྲག་པའི་དྲང་སྲོལ་ཡིན། ཞིབ་འཇུག་གི་གྲུབ་དོན་ནི་ངེས་པར་དུ་རང་གཞན་
གང་གིས་ཀྱང་ཤན་ཤུགས་མ་ཐེབས་པར་བསྒྲག་དགོས། རང་གིས་ཆོས་ཉིད་གསལ་
པོར་ཤེས་པའི་ས་ཆ་གཅིག་པུར་ཞིབ་འཇུག་ཚོད་ལྟ་བྱེད་པ་ནི་ཚན་རིག་འཕེལ་རྒྱས་ཀྱི་
བཀག་རྒྱ་ཞིག་རེད། ཞིབ་འཇུག་ཚོད་ལྟ་བ་ཚོས་སོ་སོའི་རྣམ་གཞག་དེ་ཁུངས་མེད་པ་
ར་སྤྲོད་བྱེད་སྲིད་པའི་ས་ཕྱོགས་སུ་ཧུར་བརྩོན་ཆེན་པོས་འཚོལ་ཞིབ་བྱེད་རྒྱུ་གལ་ཆེ།
ཚིག་གཞན་ཞིག་བརྒྱུད་ནས་བཤད་ན། ང་ཚོས་གང་མགྱོགས་སུ་རང་ཉིད་སུན་འབྱིན་
བྱེད་དགོས་ཤིང་། རྒྱུ་མཚན་ནི་དེ་ལྟར་བྱེད་པ་ཁོ་ནར་བརྟེན་ནས་ང་ཚོས་མདུན་བསྐྱོད་
བྱེད་ཐུབ།།



ལེའུ་བཅུ་བདུན་པ་ཉམས་ལེན།
སེམས་ཀྱི་སྟོང་པ་ཉིད།
༄༅། །ཐུན་གོང་མའི་ནང་དུ་བྱས་པ་ལྟར་རང་གི་ལུས་པོ་དང་། ངག སེམས་བཅས་སོ་
སོའི་རང་བྱུང་གི་ངང་དུ་འཇོག་དགོས་ཤིང་། དེ་ནས་རང་གི་ཤེས་ཚོར་དེ་རྟོག་པ་མེད་
པའི་སྒོ་ནས་མདུན་གྱི་བར་སྣང་དུ་གསལ་ཆ་དང་བཅས་བརྟན་པོར་ཟུངས། རང་གི་ཤེས་
ཚོར་དེ་གནས་ལ་བབས་ནས་སེམས་ཞི་བའི་མཚམས་སུ་གང་ཞིག་བརྟན་པོ་ཆགས་པ་
དེར་དཔྱད་པ་ཐོངས་ལ། དལ་བུར་ཤེས་ཚོར་གློད་བཞིན་ལྷོད་ལྷོད་བྱས་ནས་སླར་ཡང་
མིག་སྔའི་རང་གི་ཤེས་པ་དེར་ཞིབ་ལྟ་གྱིས། སེམས་དེའི་རང་བཞིན་ཅི་ཞིག་ཡིན་ནམ་
ཞེས་རང་ཉིད་ལ་དྲི་བ་འགོད་པ་དང་། སེམས་རང་གིས་རང་ཉིད་ལ་བརྟན་པོར་ཞིབ་ལྟ་
བྱེད་དུ་ཞོག སེམས་དེ་ནི་གསལ་ཞིང་ཞི་འཇགས་སུ་གནས་ཡོད་པ་ཞིག་གམ། ཡང་ན་
དེ་ལ་ཞིབ་ལྟ་བྱེད་དུས་ཁྱེད་ཀྱིས་ཅི་ཡང་རྙེད་རྒྱུ་མེད་དམ།
ད་ནི་རྩེ་གཅིག་ཏུ་བསྒྲིམས་ཡོད་པའི་སེམས་དེའི་རང་བཞིན་ལ་དཔྱད་པ་ནན་
མོ་ཞིག་བྱོས། འདི་ལྟར་བྱེད་སྐབས་སེམས་གནས་ལ་འབབ་ཏུ་འཇུག་མཁན་རང་ཉིད་
དང་། གནས་ལ་བབས་པའི་སེམས་གཉིས་ཐ་དད་པའི་ཆོས་གཉིས་ཡིན་ནམ། གལ་
སྲིད་དེ་འདྲ་ཡིན་ཚེ་སོ་སོའི་རང་བཞིན་ལ་བརྟག་དཔྱད་བྱས་ནས་འདི་གཉིས་ཀྱི་ཁྱད་
པར་ལ་བལྟ་དགོས། ཡིན་ཡང་། རང་གི་སེམས་ཙམ་མ་གཏོགས་མེད་པ་ཡིན་ཚེ། དེའི་
ཁྱད་ཆོས་རྣམས་ངོས་འཛིན་གྱིས། སྐད་ཅིག་ནས་སྐད་ཅིག་ལ་འཕེལ་འགྲིབ་བྱེད་པའི་
སེམས་བྱུང་ཁག་གི་ནང་དུ་ཡོད་པའི་སེམས་དེ་ནི་སྣང་ཚུལ་གཅིག་རང་ཞིག་གམ། ཡང་



22+ སེམས་ཀྱི་སྟོང་པ་ཉིད།
ན་སེམས་སྐད་ཅིག་མ་དེ་དག་ལ་ལྟོས་མེད་དུ་གནས་ཤིང་དེ་ཚོར་སྟངས་འཛིན་བྱེད་
མཁན་ཞིག་ཡིན་ནམ། གལ་སྲིད་སེམས་ནི་ཤེས་ཚོར་གྱིས་ཟིན་པའི་དམིགས་པའི་ནང་
དུ་རྙེད་རྒྱུ་མེད་ཚེ། དམིགས་པ་ལ་ཞིབ་ལྟ་བྱེད་པ་དེའི་རང་བཞིན་ལ་རྩད་ཞིབ་བྱས་ཏེ།
འདི་ལ་རང་གི་སྣང་བ་ཙམ་ལས་གཞན་པའི་ཁྱད་ཆོས་ཅི་ཞིག་ཡོད་པར་བལྟ་དགོས། །
སེམས་དེར་བར་སྣང་གི་ཆ་ངོས་དང་དབུས་མཐའ་སོགས་ཡོད་དམ། རང་གི་
མངོན་སུམ་གྱི་མྱོང་བའི་ངོས་ནས་སེམས་འདི་ལུས་པོའི་ཕྱི་ནང་གང་དུ་གནས་ཡོད་
མེད་ལ་ཞིབ་ལྟ་བྱེད་དགོས། སེམས་དེར་རང་བཞིན་གྱིས་གྲུབ་པའི་ངོ་བོ་ཅི་ཞིག་ཡོད་
དམ། གལ་སྲིད་ཁྱེད་ཀྱིས་ངོ་བོ་ཉིད་ཀྱིས་གྲུབ་པའི་སེམས་ཀྱི་རང་བཞིན་ཞིག་འཛིན་
མ་ཐུབ་ཚེ། སེམས་ཀྱི་སྟོང་པ་ཉིད་དེར་ཞིབ་ལྟ་བྱོས། གལ་ཏེ་སེམས་ནི་རང་ངོས་
ནས་ངོ་བོ་ཉིད་ཀྱིས་གྲུབ་པ་ཞིག་མིན་ན། ད་ལྟ་ཁྱེད་རང་གིས་སྒོམ་ཇི་ལྟར་རྒྱག་བཞིན་
ཡོད་དམ། སེམས་མ་རྙེད་མཁན་དེ་ནི་སུ་ཞིག་དང་ཅི་ཞིག་ཡིན་མིན་ལ་ཞིབ་ལྟ་བརྟན་
པོ་ཞིག་བྱ་དགོས། གལ་སྲིད་ཁྱེད་ཀྱིས་དེ་ནི་ཅི་འདྲ་ཞིག་ཡིན་པ་མ་ཤེས་ཚེ། རྙེད་ཀྱི་
མེད་པ་ཟིན་པའི་ཤེས་ཚོར་འདི་སེམས་རང་ཉིད་ཡིན་ནམ། དེ་ལྟར་ཡིན་ན་དེ་ནི་ཅི་འདྲ་
ཞིག་ཡིན་ནམ། དེའི་རང་བཞིན་གྱི་ཁྱད་ཆོས་རྣམས་ཅི་ཞིག་ཡིན་ནམ། གལ་སྲིད་ཁྱེད་
ཀྱིས་དེ་ལ་སྣང་བ་ཙམ་ལས་ཁྱད་ཆོས་གཞན་མེད་པའི་མཇུག་སྡོམ་བཞག་ཚེ། མཇུག་
སྡོམ་འཇོག་མཁན་དེའི་ངོ་བོ་ལའང་བརྟག་དཔྱད་བྱ་དགོས་ཤིང་། རང་གིས་དངོས་སུ་
སེམས་མྱོང་བ་འདི་ནི་ཡོད་མེད་ཀྱི་རིགས་གང་ཞིག་ལ་ཇི་ལྟར་གཏོགས་པ་དེར་བསམ་
བློ་ཐོངས།
ཁྱེད་ཀྱིས་འདི་ལྟར་སེམས་ཀྱི་ངོ་བོ་འཚོལ་བའི་སྐབས་སུ་ངོ་བོ་དེ་ནི་ཡོད་པ་དང་
མེད་པ་གང་དུའང་ངོས་འཛིན་བྱེད་མི་ཐུབ་པ་རྟོགས་སྲིད། དེ་ལྟར་ཡིན་ཚེ་མཐའ་སྡོམ་
འདི་འཇོག་མཁན་ལ་དཔྱད་པ་ནན་མོ་ཞིག་བྱོས། དེར་ཞི་འཇགས་ཀྱི་ཁྱད་ཆོས་ཤིག་
གམ། ཡང་ན་དེ་ནི་གསལ་སྣང་གི་རང་བཞིན་ཞིག་ཡིན་ནམ། དེའི་རང་བཞིན་ནི་སྟོང་པ་
ཉིད་ཡིན་ནམ། སེམས་ཀྱི་ངོ་བོའི་སྐོར་ལ་གོ་རྟོགས་ངེས་ཤེས་འདྲེན་པ་ཞིག་མ་རྙེད་བར་
དུ་སེམས་ལ་བརྟག་དཔྱད་བྱེད་དགོས།།
:
རྣམས་
་་་
1:
.：



ལེའུ་བཅུ་བརྒྱད་པ་རྣམ་གཞག
ནང་པའི་མཉམ་ཞུགས་ཀྱི་འཇིག་རྟེན།
，
，
བདག་མེད་པའི་འཇིག་རྟེན།
༄༅། །སངས་རྒྱས་ཞལ་བཞུགས་པའི་དུས་སུ་རྒྱ་གར་གྱི་ལྟ་གྲུབ་སྨྲ་བ་ཚོས་དངོས་
ཡོད་གནས་ལུགས་ཀྱི་རང་བཞིན་སྐོར་ལ་ལྟ་ཚུལ་འདྲ་མིན་ཞིག་སྤེལ་ཡོད། འགའ་ཤས་
ཀྱིས་སྟོབས་ཤུགས་ཡོངས་སུ་རྫོགས་པའི་བླ་མེད་ཀྱི་གང་ཟག་གམ་ལྷ་ཚོགས་ལྟ་བུའི་
རང་བྱུང་ཁམས་ལས་འདས་པའི་ནུས་སྟོབས་ཤིག་གིས་འཇིག་རྟེན་ལ་དབང་སྒྱུར་བྱེད་
པར་འདོད་པ་རེད། ཁག་གཞན་ཞིག་གིས་འགྲོ་བ་མི་ནི་སོ་སོའི་བྱས་འབྲས་མྱོང་བའི་
བྱེད་པོ་ལྟོས་མེད་ཅིག་ཡིན་པར་བསམས། ཡང་འགའ་རེས་སྔོན་ལས་གཙོ་བོར་བཟུང་
ནས་ལས་དབང་ངམ་ལས་ཀྱིས་ཡོད་ཚད་ལ་དབང་སྒྱུར་བྱས་ཡོད་ཚུལ་བརྗོད་པ་དང་།
དེའི་ཕྱིར་མི་ཚོས་སོ་སོའི་འདམ་ག་ལ་མཇུག་འབྲས་མ་འདྲ་བ་རེ་ཡོད་པར་བསམ་པ་ནི་
འཕྲུལ་སྣང་ཞིག་ཡིན། སྐོར་གཞན་ཞིག་གིས་རྒྱུ་འབྲས་ཀྱི་རིགས་གང་ཡང་ ངོས་ལེན་
མ་བྱས་པར་ཡོད་ཚད་ཐོལ་བྱུང་ཡིན་པར་བརྗོད། ཡིན་ཡང་། ཁྱད་པར་ཡོདོ ད་མེད་ལ་མ་
ལྟོས་པར་ལྟ་ཚུལ་འདི་ཚོ་སྤེལ་མཁན་ཚོས་ཐུན་མོང་ནས་སྤྱི་གཙོ་བོའམ་བཀོད་པ་པོ་ལྟ་
བུ་ཞིག་འཇིག་རྟེན་གྱི་རྒྱུ་ཐོག་མ་དེར་བཞག་ཡོད།
འདི་དག་ལས་ལྡོག་སྟེ། སངས་རྒྱས་ཀྱིས་འཇིག་རྟེན་ནི་ལྟོས་བཅས་ཀྱི་ལམ་
ས་གྲུབ་པའི་རང་བྱུང་གི་བྱ་དངོས་ཀྱི་ཚོགས་པ་ཤིག་ཡིན་པའི་སྔོན་དུ མ་བྱུང་བའི་ལྟ་
རྔུལ་འདི་སྤེལ་ཏེ། རང་བྱུང་ཁམས་ལས་འདས་པའི་ཤུགས་རྐྱེན་དང་། ཡང་ན་འཇིག་
,
，
*
་
，
，
，
，
，



296 ནང་པའི་མཉམ་ཞུགས་ཀྱི་འཇིག་རྟེན།
，
རྟེན་གྱི་ཕྱི་རོལ་ཏུ་གནས་པའི་བཀོད་པ་པོ་དང་ལྷའི་ཐེ་གཏོགས་སོགས་ཁས་བླངས་
མེད། དཔེར་ན། ཁོང་གིས་འགྲོ་བ་མིའི་སྡུག་བསྔལ་གྱི་འབྱུང་ཁུངས་ནི་འདོད་ཆགས་
དང༌། ཞེ་སྡང་། གཏི་མུག་ལྟ་བུའི་ང་ཚོའི་རང་རྒྱུད་ཀྱི་ཉོན་མོངས་རྣམས་ཡིན་པར་
གསུངས་ཤིང་། འདི་ནི་དཀོན་མཆོག་གིས་འཇིག་རྟེན་གསར་བཟོ་བྱས་ནས་འགྲོ་བ་མི་
ལ་སྡིག་པ་ཡོད་པས་ང་ཚོར་ཉེས་ཆད་གཅོད་པའི་ལྟ་ཚུལ་དང་གཏན་ནས་མི་མཚུངས་
པ་ཞིག་ཡིན། སེམས་དང་ལུས་ཁམས་ཀྱི་ནུས་རྩོལ་ཐེ་བའི་འཇིག་རྟེན་གྱི་ཆོས་ཐམས་
ཅད་རང་བྱུང་གི་རྒྱུ་འབྲས་ཀྱི་ཆོས་ཉིད་ལ་བརྟེན་ནས་རྟོགས་ཆོག་པ་དང་། སངས་རྒྱས་
ཀྱིས་ལྟ་ཚུལ་གསར་པ་འདི་མཛད་ནས་རྒྱུ་འབྲས་ཀྱི་རྣམ་གཞག་དར་ཁྱབ་ཆེ་བ་བཞི་པོ་
ཚང་མ་ཁས་ལེན་གནང་མེད། །
སངས་རྒྱས་ཀྱིས་ལྟོས་མེད་དུ་གྲུབ་པར་བསམ་པའི་དངོས་ཁམས་ཀྱི་འཇིག་རྟེན་
ལས་མྱོང་བའི་འཇིག་རྟེན་ནི་དངོས་ཡོད་གནས་ལུགས་ཇི་བཞིན་དུ་རྟོགས་པའི་ལས་
ཀྱི་འཇུག་སྒོ་ཡིན་པར་གསུངས་ཤིང་། རང་གི་མྱོང་བ་གཞི་རྟེན་དུ་བཞག་སྟེ། སྡུག་
བསྔལ་གྱི་དངོས་ཡོད་གནས་ལུགས་དང་། དེའི་རྩ་བའི་རྒྱུ་རྐྱེན། སྡུག་བསྔལ་ལས་གྲོལ་
བའི་ཐར་བ། ཐར་བ་དེ་སྒྲུབ་པའི་ལམ་བཅས་རྟོགས་པར་དཀའ་བ་སྤྱད་པ་རེད། རང་གི་
བརྟག་དཔྱད་ལས་བྱུང་བའི་གྲུབ་དོན་གྱི་ཚུལ་དུ་ཁོང་གིས་འཇིག་རྟེན་གྱི་སྣང་ཚུལ་ལ་
གཞི་རྩའི་ཁྱད་ཆོས་གསུམ་ཡོད་པར་མཇུག་སྡོམ་མཛད་པ་ནི། རྒྱུ་དང་རྐྱེན་ལ་བརྟེན་
ནས་གྲུབ་པའི་ཆོས་ཐམས་ཅད་མི་རྟག་པ་ཡིན་པ་དང་། ཉོན་མོངས་ཀྱི་ལྷད་འདྲེས་པའི་
མྱོང་བ་དཔེར་ན་འདོད་རྔམ་དང་ཞེ་སྡང་འཁྲུལ་སྣང་སོགས་ཐམས་ཆད་ཡིད་ཚིམས་པ་
ཞིག་མིན་ཞིང་། རྟག་པ་ཡིན་པའི་རང་དབང་བའི་བདག་ཅིག་དངོས་ཁམས་དང་སེམས་
ཁམས་གཉིས་ཀའི་ཆོས་རྣམས་ཀྱི་སྟེང་དུ་རྙེད་རྒྱུ་མེད་པ་བཅས་ཡིན། འཚོ་གནས་ཀྱི་
མཚན་མ་གསུམ་པོ་འདི་དག་གི་ཁར་ཁོང་གིས་ད་དུང་ཆོས་ཐམས་ཅད་ངོ་བོ་ཉིད་ཀྱིས་
གྲུབ་པར་འཛིན་པའི་འཁྲུལ་ཤེས་དེ་ལས་རྒྱལ་རྒྱུའི་གལ་ཆེན་རང་བཞིན་ཡང་གསུངས་
ཡོད། །
ནང་པས་བདག་མེད་པར་ནན་ཏན་དུ་བརྗོད་པ་ནི་ཡོངས་གྲགས་ཡིན་ཡང་།
འདིས་སངས་རྒྱས་ཀྱིས་བདག་ཡོད་པ་ཡོངས་སུ་བཀག་པའི་དོན་མི་སྟོན་ཞིང་། དོན་ངོ་



ནང་པའི་མཉམ་ཞུགས་ཀྱི་འཇིག་རྟེན།
227
མར་ཐེངས་ཤིག་སངས་རྒྱས་ལ་བདག་ཡོད་མེད་ཀྱི་བཀའ་འདྲི་ཞིག་ཞུས་སྐབས། ཁོང་
གིས་ཡོད་མེད་ཀྱི་ལན་གང་ཡང་གནང་མེད། རྗེས་སུ་ཁོང་གིས་འགྲེལ་བཤད་གནང་
བ་ལྟར་ན། གལ་སྲིད་བདག་ཡོད་པ་གཏན་ནས་ཁས་ལེན་མ་བྱས་ཚེ། འདི་ནི་ལྟ་གྲུབ་
རིག་པའི་ངོས་ནས་དངོས་ཡོད་གནས་ལུགས་ཁས་མ་བླངས་པ་དང་། ཡང་ན་ཆད་ལྟ་
རིང་ལུགས་ཀྱི་རྣམ་པ་ཞིག་ཏུ་ལོག་པར་རྟོག་པའི་ཉེན་ཁ་ཆེ་བས་ཡིན། ལྟ་བའི་ལངས་
ཕྱོགས་འདི་ལྟ་བུ་ལ་ཁོང་གིས་རྒྱུན་དུ་གཡོལ་ཐབས་གནང་ཡོད། །
སངས་རྒྱས་ཀྱིས་བསྟན་པའི་བདག་མེད་པའི་དོན་དེ་རྟོགས་པར། རང་ཉིད་ནི་
འགྱུར་བ་མི་འགྲོ་ཞིང་རང་རྐྱ་བ་ཡིན་པའི་བདེན་འཛིན་ལས་བྱུང་བའི་རང་གི་ངོ་བོའི་
འདུ་ཤེས་དེར་བསམ་བློ་ཞིག་བཏང་ན། ཁྱེད་ཀྱིས་རང་ཉིད་ལ་ཉིན་ནས་ཉིན་དང་། ལོ་
ནས་ལོ་ལ་འགྱུར་བ་མེད་པའི་ངོ་བོ་ཞིག་ཡོད་པར་སྙམ་གྱི་ཡོད་དམ། ད་ལྟའི་ཁྱེད་ནི་ལོ་
རབས་འགའི་སྔོན་གྱི་ཁྱེད་རང་དེ་ཡིན་ནམ། གལ་སྲིད་ཁྱེད་ཀྱིས་དེ་ལྟར་བསམ་གྱི་ཡོད་
ཚེ། རང་གི་ལུས་པོ་དང་སེམས་ལ་བརྟག་དཔྱད་ནན་མོ་ཞིག་བྱས་ནས་མི་རྟག་པ་མ་
ཡིན་པའི་ཆ་ཞིག་ཡོད་མེད་རྩད་ཞིབ་བྱོས། ཁྱེད་ཀྱིས་རང་ཉིད་ནི་རྟག་ཏུ་འགྱུར་བཞིན་
པའི་རང་གི་ལུས་པོ་དང་སེམས་ཀྱི་ནུས་རྩོལ་ཁག་ལས་ལོགས་སུ་གནས་པའི་བདག་
ཡན་གར་བ་ཞིག་ཏུ་མཐོང་གི་ཡོད་དམ། དེ་ལྟར་དུ་མཐོང་ཚེ་ཁྱེད་ཀྱིས་རང་རྐྱ་འཕེར་
བའི་ང་ཞེས་པ་ཞིག་རང་གི་མྱོང་བའི་ངོས་ནས་ངོས་འཛིན་བྱེད་ཐུབ་བམ། ཁྱེད་ལ་རང་
ཉིད་ནི་རང་གི་ལུས་པོ་དང་། སེམས། ཁོར་ཡུག་བཅས་ལ་ལྟོས་མེད་དུ་གནས་པའི་འདུ་
ཤེས་ཤིག་ཡོད་དམ། རང་གི་མྱོང་བའི་ནང་དུ་འདི་འདྲའི་ལྟོས་མེད་ཀྱི་བདག་ཅིག་ལུས་
པོ་དང་སེམས་ལས་ལོགས་སུ་ཡོད་པའི་བདེན་དཔང་ཅི་ཞིག་ཡོད་པར་དཔྱད་པ་གཏོང་
དགོས། དཔེར་ན། ཁྱེད་ཀྱིས་རང་ཉིད་ནི་ཀླད་པའི་ཆ་ཤས་སམ་བྱེད་ལས་བྱེ་བྲག་པ་
དང་། ཡང་ན་ལུས་པོའི་ཆ་ཤས་ལྷག་མ་གང་རུང་ཞིག་དང་ཆ་འདྲ་བ་ཡིན་པར་མཐོང་གི་
ཡོད་དམ། ཡང་ན་དེ་ཚོ་ནི་ལུས་པོའི་ཆ་ཤས་དང་བྱེད་ལས་ཙམ་ཡིན་པར་མ་ཟད། སྤྱི་
ཞིག་གི་གྲུབ་ཆའང་ཡིན་ནམ། དེ་མཚུངས་སུ་ཁྱེད་ཀྱིས་རང་གི་བསམ་བློ་དང་། མྱོང་
ཚོར། དྲན་ཤེས། སྣང་འཛིན་བཅས་ལ་ཞིབ་ལྟ་བྱེད་སྐབས། འདི་དག་གང་རུང་ཞིག་རང་
ཉིད་ཡིན་ནམ། ཡང་ན་འདི་དག་ནི་གང་ཞིག་ཏུ་སྣང་བ་དེ་ལྟར་ཡིན་ནམ།



228 ནང་པའི་མཉམ་ཞུགས་ཀྱི་འཇིག་རྟེན།
དེ་ནས་དངོས་ཁམས་དང་སེམས་ཁམས་ཀྱི་བྱུང་བ་དག་གིས་རྒྱུ་འབྲས་ཀྱི་
འབྲེལ་བ་ཞིག་གི་ནང་དུ་ཕན་ཚུན་ལ་ཤུགས་རྐྱེན་ཇི་ལྟར་ཐེབས་པར་ཞིབ་ལྟ་ནན་མོ་
ཞིག་བྱོས། བསམ་བློ་ཞིག་གིས་རང་གི་རྗེས་སུ་བྱུང་བའི་བསམ་བློའམ་མྱོང་ཚོར་ལ་
ཤུགས་རྐྱེན་ཐེབས་སྟངས་དང་། མྱོང་ཚོར་ཁག་གིས་རང་གི་ལུས་ཕུང་ལ་ཤུགས་རྐྱེན་
ཐེབས་ཚུལ། ལུས་ཕུང་གི་རེག་ཚོར་དག་གིས་རང་གི་བསམ་བློ་དང་། འདོད་པ། འདུན་
པ། མྱོང་ཚོར་བཅས་ལ་ཤུགས་རྐྱེན་ཇི་ལྟར་ཐེབས་མིན་སོགས་ལ་བརྟག་དཔྱད་བྱ་
དགོས། དཔེར་ན། ཁྱེད་ལ་རང་གི་ཟླ་བོའི་སྤྱོད་པའི་སྐོར་ལ་བསམ་བློ་ངན་པ་ཞིག་ཡོད་
ཚེ། བསམ་བློ་དེར་བརྟེན་ནས་རང་གི་ཕྲུ་གུ་ཚོའི་ཕྱོགས་ལའང་སུན་སྣང་ཞིག་སྐྱེ་རྒྱུ་
རེད། སེམས་ཁམས་འདི་འདྲས་རང་ཉིད་ཀྱི་ལུས་ཕུང་ལ་ངལ་དུབ་བསྐྱེད་པ་དང་། ངལ་
དུབ་དེའི་དབང་གིས་ཁྱེད་ཀྱིས་རང་ཉིད་ལ་ལྟ་ཚུལ་དམའ་པོ་ཞིག་བཟུང་ནས་སྐྱོ་ཞུམ་
འབྱུང་བར་མ་ཟད། རང་གིས་རང་ལ་རྩིས་མཐོང་ཡང་སྤྱོད་ཐུབ་ཀྱི་མ་རེད། ཁྱེད་ཀྱིས་རྒྱུ་
འབྲས་ཀྱི་འབྲེལ་བ་འདི་དག་ནི་སེམས་ཁམས་ཀྱི་ནུས་རྩོལ་ཁག་གི་རང་སྟེང་དུ་རྟོགས་
ཐུབ་བམ། ཡང་ན་རང་གི་ལུས་སེམས་ལ་མ་བརྟེན་པའི་བདག་ཡན་གར་བ་ཞིག་གིས་དེ་
དག་ལ་དབང་སྒྱུར་རམ་ཤུགས་རྐྱེན་ཐེབས་པར་བྱེད་པའི་བདེན་དཔང་རྙེད་དམ།
མི་གཞན་དང་རང་གི་ཉེ་འགྲམ་གྱི་འཇིག་རྟེན་ལ་འབྲེལ་བ་བྱེད་པའི་ནང་། རང་
ཉིད་འགྱུར་བ་མེད་ཅིང་རང་རྐྱ་འཕེར་བའི་བདག་ཅིག་ཏུ་མཐོང་བའི་འདུ་ཤེས་དེ་ནི་རང་
གཅེས་འཛིན་ལས་བྱུང་བའི་འདོད་ཆགས་དང་། ཞེ་སྡང་གི་རྟེན་གཞི་ལྟ་བུར་འགྱུར་
གྱི་ཡོད་མེད་ལ་མཉམ་འཇོག་གྱིས། དཔེར་ན། ཁྱེད་ཀྱིས་མི་གཞན་ཞིག་གི་སྐྱོན་ཆ་ལ་
མནོ་བསམ་ངན་པ་གཏོང་སྐབས། རང་ཉིད་ནི་མི་དེ་ལས་མཆོག་ཡིན་པའི་ཚོར་བ་ཞིག་
ཁྱེད་ལ་ཡོད་དམ། མི་དེའི་སྐྱོན་ཆ་ནི་ཁོང་གི་ངོ་བོར་གྲུབ་ཡོད་པ་དང་། རང་ཉིད་མཆོག་
ཡིན་པ་ནི་རང་གི་བདག་ངོ་མའི་ངོ་བོར་གྲུབ་ཡོད་པར་མཐོང་ངམ། རང་གི་ངོ་བོ་ནི་ཐ་
དད་དུ་ཡོད་པའི་འདུ་ཤེས་ཀྱིས་རང་དང་གཞན་གྱི་བར་ལ་བཀག་རྒྱ་ཞིག་བསྐྲུན་ནམ།
འདུ་ཤེས་འདི་ལ་བརྟེན་ནས་རང་ཉིད་ནི་རང་གི་འདས་པའི་འཆིང་རྒྱའི་ནང་དུ་ལྷུང་སྟེ།
བཅོས་བསྒྱུར་བྱེད་མི་ཐུབ་པའི་ཚོར་བ་ཞིག་གིས་རང་ཉིད་ཟིལ་གྱིས་གནོན་ནམ། ཚོར་
བ་འདི་ལྟ་བུ་ཐམས་ཅད་ནི་རང་ཉིད་ཀྱི་ངོ་བོ་དེ་རྩ་བའི་ཆ་ནས་ལོག་པར་རྟོག་པའི་འཁྲུལ་



929
229
ནང་པའི་མཉམ་ཞུགས་ཀྱི་འཇིག་རྟེན།
ཤེས་ཤིག་ལ་གཞི་བཅོལ་ཡོད། གལ་སྲིད་ཁྱེད་ཀྱིས་རང་གི་སྐྱོན་ཆ་དང་ཞན་ཆའི་ཐོག་
ནས་རང་ཉིད་ཀྱི་ངོ་བོ་དེ་ངོས་འཛིན་བྱས་ཏེ། རང་ཉིད་ནི་རྒྱུན་དུ་འགྱུར་བ་མེད་པའི་མི་
ཞིག་ཡིན་པར་བསམས་ཚེ། ཁྱེད་ནི་ཞན་ཆ་དང་། ནག་ཉེས་ཀྱིས་ཁེངས་པའི་དོང་རིང་
ཞིག་གི་ནང་དུ་ལྷུང་རྒྱུ་རེད། གལ་ཏེ་ཁྱེད་ཀྱིས་རང་གི་དགེ་མཚན་རྣམས་བསམ་བཞིན་
གཞན་གྱི་སྐྱོན་བཙལ་ན། ཁྱེད་ནི་རང་ཉིད་མཆོག་འཛིན་གྱི་འདུ་ཤེས་ཤིག་གི་དབང་དུ་
སོང་ནས་གཞན་ལ་རྟག་ཏུ་མཐོང་ཆུང་བྱེད་ངེས། སྒོམ་ཉམས་ལེན་གྱིས་རང་ཉིད་དང་
གཞན་གྱི་ངོ་བོའི་འདུ་ཤེས་འགྱུར་རྡོ་ལྟ་བུ་འདི་གཏོར་ནས་ང་ཚོའི་ལུས་སེམས་ནི་རྟག་
ཏུ་འགྱུར་ལྡོག་གི་ངང་ཚུལ་ཞིག་གི་ནང་དུ་ཡོད་ཚུལ་དེ་གསལ་པོར་སྟོན་ཐུབ། དེ་ལྟར་
བྱས་ན་ད་གཟོད་ང་ཚོས་གཞན་གྱི་ཞན་ཆ་ལ་དམིགས་པ་གཏོད་པ་མཚམས་འཇོག་བྱེད་
ཐུབ་ལ། ང་ཚོས་ཉིན་ནས་ཉིན་ལ་རང་གཞན་གྱི་འབྲེལ་བ་དེ་རྩོལ་མེད་ཀྱིས་ཡང་ཡང་
གསར་བསྐྲུན་བྱེད་ཆོག
ནང་པའི་ལྟ་ཚུལ་ལ། ངོ་བོ་ཉིད་ཀྱིས་གྲུབ་པའི་བདག་ཅིག་ལུས་སེམས་གཉིས་
ཀྱི་སྟེང་དུ་རྙེད་རྒྱུ་མེད་པར་མ་ཟད། འདི་གཉིས་ལས་ལོགས་སུའང་རྙེད་རྒྱུ་མེད། ཡིན་
ཡང་། ཁྱེད་རང་རྩ་བ་ནས་གྲུབ་མེད་པའི་དོན་མིན་ཞིང་། ཁྱེད་ཀྱི་བསམ་བློ་དང་སྤྱོད་
པ་ནི་ལུས་ཕུང་གི་རྫས་འགྱུར་གྱི་ནུས་རྩོལ་ཁོ་ནས་བསྐྱེད་པའི་དོན་ཡང་མིན། ཁྱེད་
ཀྱི་བསམ་བློ་དང་། མྱོང་ཚོར། འདོད་པ། འདུན་པ་བཅས་ཚང་མས་རང་སེམས་ཀྱི་ངང་
ཚུལ་དང་ལུས་པོ་གཉིས་ཀར་ཤུགས་རྐྱེན་ཐེབས་ཤིང་། དེ་མཚུངས་སུ་ལུས་ཁམས་ཀྱི་
ནུས་རྩོལ་ཁག་གིས་རང་སེམས་ལའང་ཤུགས་རྐྱེན་ཐེབས་ཀྱི་ཡོད། ཁྱེད་ནི་གྲུབ་ཡོད་
ནའང་། ལྟོས་མེད་རང་རྐྱ་བའི་བདག་ཅིག་གི་ངོས་ནས་གྲུབ་མེད། དེ་ལས་ལྡོག་སྟེ། ཁྱེད་
ནི་རྟག་ཏུ་འགྱུར་བཞིན་པའི་རང་གི་ཁོར་ཡུག་དང་འབྲེལ་བཞིན། སྐད་ཅིག་ནས་སྐད་
ཅིག་ལ་འབྱུང་བཞིན་པའི་སེམས་ཁམས་དང་ལུས་ཁམས་ཀྱི་བྱུང་བ་སྣ་ཚོགས་ཞིག་ལ་
བརྟེན་ནས་གྲུབ་ཡོད། སེམས་ཁམས་རིག་པ་སྨྲ་བ་དང་། དབང་རྩའི་ཚན་རིག་པ་ཚོས་
སེམས་དང་ཀླད་པ་ལ་བརྟག་དཔྱད་མང་དུ་བྱེད་པ་དང་། ཁོང་ཚོས་ཀྱང་སེམས་དང་ཀླད་
པ་ལ་དབང་སྒྱུར་བྱེད་པའི་བདག་ཡན་གར་བ་ཞིག་མེད་པའི་མཇུག་སྡོམ་འཇོག་གི་ཡོད།
སེམས་དང་ཀླད་པའི་འབྲེལ་བ་འདི་ནི་ལུས་ཕུང་དང་སེམས་ལ་མ་བརྟེན་པར་གྲུབ་པའི་



230 ནང་པའི་མཉམ་ཞུགས་ཀྱི་འཇིག་རྟེན་
བདག་ཅིག་གཞིར་འཇོག་མི་དགོས་པར་རང་སྟེང་ནས་རྟོགས་ཐུབ་པ་ཞིག་རེད།
ནང་དོན་རིག་པས་ད་དུང་གོ་རྟོགས་གལ་ཆེན་ཞིག་ཁ་སྣོན་བྱེད་དེ། ངོ་བོ་ཉིད་
ཀྱིས་གྲུབ་པའི་བདག་ཅིག་ཡོད་པའི་ལྷན་སྐྱེས་ཀྱི་འདུ་ཤེས་འདི་ནི། རང་ཉིད་ལ་ཆགས་
ཞེན་དང་། གཞན་ལ་ཞེ་སྡང་དང་འཁོན་འཛིན་གྱི་རྩ་བའི་རྒྱུ་རྐྱེན་རང་བཞིན་གྱི་འཁྲུལ་
ཤེས་ཤིག་ཏུ་འདོད་ཅིང་། སེམས་ཀྱི་དུག་གསུམ་སྟེ། འདོད་ཆགས་དང་། ཞེ་སྡང་། གཏི་
མུག་བཅས་ནི་སྡུག་བསྔལ་ཐམས་ཅད་ཀྱི་རྩ་བར་གནས་ཡོད། ལྟོགས་དུས་ཟ་མ་འཚོལ་
བ་ནི་ཆོས་ཉིད་ཅིག་དང་། འཇིགས་དུས་ཉེན་ཁ་ལ་གཡོལ་ཐབས་བྱེད་པ་ནི་རང་བཞིན་
ཞིག་ཡིན། གཞི་རྩའི་ཡ་ལན་འདིའི་རིགས་ནི་ང་ཚོའི་གསོན་གནས་ལ་དགོས་ངེས་ཡིན་
ཞིང་། འདི་དག་ལ་མ་འགྲིག་པ་ཅི་ཡང་མེད། རྙོག་དྲ་ནི་རང་གཞན་གྱི་བར་ལ་འབྲེལ་བ་
ཅི་ཡང་མེད་པར་བསམ་དུས་འབྱུང་གི་ཡོད་ལ། འདི་འདྲའི་སྐབས་སུ་ “ང་” དང་། “ངའི་
”ལ་རང་གཅེས་འཛིན་གྱིས་ཆགས་པ་དང་། རང་ཉིད་ཀྱི་བདེ་ཐང་ལ་གནོད་འཚེ་ཆེ་བ་
གང་ཡིན་རུང་ཞེ་སྡང་དང་རྒོལ་འཛིང་གིས་ཡ་ལན་སྤྲོད་ཀྱི་ཡོད། སྡུག་བསྔལ་གྱི་རྒྱུ་ཁོ་
ནར་འགྲོ་བའི་ཕན་མེད་འདོད་ཆགས་ཀྱི་དབང་དུ་མ་སོང་བར། ང་ཚོས་སྒོམ་ལ་བརྟེན་
ནས་རང་གི་དངོས་ཡོད་ཀྱི་དགོས་མཁོ་རྣམས་སྐོང་བ་དང་། ཉེན་ཁར་གཡོལ་བའི་འགྲོ་
ལུགས་ཀྱི་གོ་རྟོགས་གསལ་པོ་ཞིག་བསྐྱེད་བསྲིང་བྱེད་ཐུབ་པ་ཞིག་རེད། །
ཁ་ཡོད་ལག་ཡོད་ཀྱི་དཔེ་མཚོན་ཞིག་དྲངས་ན། སྒོམ་ལ་ཞུགས་ནས་འཇམ་ཐིང་
ངེར་སྡོད་སྐབས། སྔོན་དུས་མི་ཞིག་གི་བྱ་སྤྱོད་དང་ཚིག་གིས་རང་ཉིད་ལ་ཕོག་ཐུག་
བཏང་བ་དེ་ཡིད་ལ་དྲན་པར་གྱིས། རང་ཉིད་ལ་འཕྱ་སྨོད་དམ་ཁ་རྡུང་བཏང་བའི་དུས་
སྐབས་ཤིག་སེམས་ལ་དྲན་ན། ན་ཟུག་དང་ཕལ་ཆེར་ཁོང་ཁྲོ་ཡང་སྐྱེ་ཡོང་ལ། དེ་ནས་
བདག་གི་འདུ་ཤེས་དེར་གཟབ་ནན་གྱིས་དཔྱད་པ་ཞིག་གཏོང་དགོས་ཤིང་། ན་ཟུག་དང་
ཕོག་ཐུག་མྱོང་མཁན་དང་། ཁོང་ཁྲོ་ཟ་མཁན་དེ་སུ་ཞིག་ཡིན་ནམ། རང་གི་ལུས་སེམས་
གང་ཞིག་ཡིན་ནམ། ཡང་ན་ཉམས་མ་བདེ་བ་འདིའི་རིགས་ལ་ཡ་ལན་སྤྲོད་ཀྱིན་པའི་
གང་ཟག་དེ་ནི་རང་གི་ལུས་པོ་དང་། སེམས་ལས་ཐ་དད་ཡིན་པའི་འདུ་ཤེས་ཤིག་ཁྱེད་
ལ་ཡོད་དམ། རང་ཉིད་ནི་རང་དབང་བའི་བདག་ཅིག་ཏུ་བལྟ་བའི་འདུ་ཤེས་འདི་འཁྲུལ་
སྣང་ཞིག་ཡིན་དང་། ཡང་ན་དངོས་ཡོད་གནས་ལུགས་ཀྱི་ནང་དུ་འདི་ལ་རྟེན་གཞི་ཞིག་



ནང་པའི་མཉམ་ཞུགས་ཀྱི་འཇིག་རྟེན། 231
ཁྱེད་ཀྱིས་འཚོལ་ཐུབ་བམ། ཉམས་ལེན་འདི་ནི་རང་གི་ཉིན་རེའི་འཚོ་བའི་ནང་ལ་ཁྱེར་
དགོས་ཤིང་། བདག་འཛིན་ཤུགས་ཆེ་བའི་ཡ་ལན་ཞིག་ཚོར་བའི་གནས་སྟངས་ཀྱི་ནང་
དུ་ལྷུང་མ་ཐག་ཏུ་བདག་གི་འདུ་ཤེས་དེའི་རང་བཞིན་ལ་བརྟག་དཔྱད་བྱོས། འདུ་ཤེས་དེ་
གྲུབ་ཡོད་པ་ནི་མངོན་གསལ་ཞིག་རེད། ཡིན་ཡང་། བདག་དང་འབྲེལ་བའི་ཡུལ་ཅན་གྱི་
མྱོང་བ་འདི་དང་། རང་ཉིད་ཀྱི་ངོ་བོ་དང་ཆ་མཐུན་པའི་གང་ཟག་ཅིག་དོན་དངོས་སུ་ཡོད་
དམ། ཡང་ན་འཁྲུལ་སྣང་ཞིག་ཡིན་ནམ། དེ་མཚུངས་སུ་རང་ཉིད་རང་གི་བློའི་སྟངས་
འཛིན་གྱི་འོག་ཏུ་ཡོད་དང་མེད་ཚོར་སྐབས། བདག་ནི་རང་གི་ལུས་སེམས་ཀྱི་འགྱུར་
ལྡོག་གི་ཁྲོད་ན་ལྟོས་མེད་ཀྱི་བྱེད་པོ་ཞིག་གི་ཚུལ་ཏུ་དོན་དངོས་སུ་གྲུབ་མེད་ཡོད་ལ་
གཟབ་ནན་གྱིས་དཔྱད་པ་ཐོངས།
རང་རྐྱ་བའི་བདག་གི་འདུ་ཤེས་དེ་ཤུགས་ཅི་ཙམ་ཆེ་ན། གཞན་གྱི་ཚིག་རྩུབ་དང་
ངན་སེམས་ཀྱི་སྐད་ཆས་རང་ཉིད་ལ་ཕོག་ཐུག་གཏོང་བ་དེ་ཙམ་གྱིས་མང་དུ་འགྲོ། རང་
ཉིད་སྲུང་སྐྱོབ་ཀྱི་སླད་དུ་ཕོག་ཐུག་བྱུང་སྟེ། རང་ལ་བདེན་ཁ་ཞིག་ཡོད་པར་བསམ་པའི་
ཚོར་བ་སྐྱེ་བ་ནི་རང་བཞིན་ཞིག་རེད། འོན་ཀྱང་། གཞན་གྱི་སྤྱོད་པ་བཅོས་བསྒྱུར་གྱི་
དོན་དུ་རང་ཉིད་ཀྱིས་འབད་བརྩོན་བྱས་ཚད་ལ་བསམ་བློ་བཏང་ནས། འབྲས་བུ་ཅི་འདྲ་
ཞིག་ཐོན་ཡོད་མེད་ལ་བསམ་གཞིགས་ཤིག་བྱོས་དང་། སྤྱོད་པ་རྩུབ་པའི་མི་ཚོས་རང་
གི་བསླབ་བྱ་ལ་དོན་དངོས་སུ་བརྩི་སྲུང་ཞིག་བྱེད་དམ། ལྷག་པར་བསླབ་བྱ་སྤྱོད་དུས་
རང་ཉིད་ནི་མཐོ་པོ་ཡིན་པའི་འདུ་ཤེས་ཤིག་ཡོད་ཚེ། གཞན་ཚོས་བསླབ་བྱ་དེར་གདེང་
འཇོག་སྟེར་རམ། བརྩེ་དུང་གི་མཛའ་འབྲེལ་དམ་པོ་སྟེ། བཟའ་ཚང་དང་གྲོགས་པོའི་
འབྲེལ་བ་ལྟ་བུར་མཚོན་ན། མི་ཞིག་ལ་རོགས་རམ་བྱས་ནས་སྤྱོད་པ་ལ་འགྱུར་བ་གཏོང་
བ་དང་། དེར་བརྟེན་ནས་རང་གཞན་གཉིས་ལ་འཚེ་བ་བྱེད་པ་ཉུང་དུ་འགྲོ་བའི་གོ་སྐབས་ཤིག་
ཡོད་ངེས་རེད། འདི་ནི་མཛའ་བཤེས་རྣལ་མ་ཞིག་གི་ཆ་ཤས་ཀྱང་ཡིན། ཡིན་ཡང་། མི་ཕལ་ཆེ་
བས་ང་ཚོའི་བསླབ་བྱ་ལ་འདོད་པ་མེད་པ་དང་། དེའི་ཕྱིར་གལ་སྲིད་ཐོག་མ་ནས་ཁོང་ཚོའི་སྤྱོད་
པས་རང་ཉིད་ལ་ཕོག་ཐུག་བྱེད་དུ་མ་བཅུག་ཚེ། ང་ཚོར་དཀའ་ངལ་མང་པོ་ཞིག་འབྱུང་རྒྱུ་མ་
རེད། རང་ལ་དཀའ་སྡུག་མང་པོ་ཞིག་ཡོད་བཞིན་དུ་ཕྱིན་ཅི་ལོག་ཏུ་སོང་བའི་གཞན་གྱི་སྤྱོད་པ་
དང༌། གཤིས་རྒྱུད་ལ་བརྟེན་ནས་སྡུག་བསྔལ་མང་པོ་ཞིག་མྱོང་དགོས་དོན་ཅི་ཡང་མེད།



232 ནང་པའི་མཉམ་ཞུགས་ཀྱི་འཇིག་རྟེན།
ནང་པའི་སྒོམ་པ་བ་ཚོས་དུས་རབས་མང་པོར་བདག་འཛིན་དེར་འཚོལ་ཞིབ་
བྱས་པ་དང་། ཁོང་ཚོས་འདི་འདྲའི་རང་རྐྱ་འཕེར་བའི་བདག་ཅིག་ནམ་ཡང་རྙེད་རྒྱུ་མེད་
པའི་མཇུག་སྡོམ་བཞག་ཡོད། མྱོང་བ་ལས་གྲུབ་པའི་འཚོལ་ཞིབ་འདི་ལྟ་བུ་ནི། གཞན་ལ་
ལྟོས་མེད་ཡིན་ཞིང་རྟག་བརྟན་དང་རང་རྐྱ་བ་ཡིན་པའི་བདག་ཅིག་ཡོད་པའི་འཁྲུལ་སྣང་
དེ་གསལ་སྟོན་བྱས་ཏེ། རང་ཉིད་འཁྲུལ་སྣང་འདི་ལས་གྲོལ་བར་བྱེད་པའི་མངོན་སུམ་
གྱི་ལམ་ཞིག་ཡིན། དཔྱད་པ་འདིའི་རིགས་ནི་སྣང་ཚུལ་གཞན་ཐམས་ཅད་ཀྱི་ངོ་བོར་
བརྟག་དཔྱད་གཏོང་བ་ལའང་བཀོལ་སྤྱོད་བྱེད་རུང་བ་ཞིག་རེད། དཔེར་ན། སངས་རྒྱས་
ཀྱིས་ཤིང་རྟ་འཁོར་ལོ་ནི་བདག་དང་འདྲ་བར་རང་གི་ཆ་ཤས་ལས་ལོགས་སུ་དངོས་ཡོད་
དུ་གྲུབ་མེད་པར་བསྟན་ཡོད། ཤིང་རྟ་འཁོར་ལོ་དེ་རང་གི་ཆ་ཤས་བྱེ་བྲག་པ་གང་རུང་
གི་སྟེང་དུའང་རྙེད་རྒྱ་མེད་ལ། ཆ་ཤས་ཀྱི་ཚོགས་པ་ཧྲིལ་པོ་འདི་ཡིས་ཀྱང་རང་ངོས་
ནས་ཤིང་རྟ་འཁོར་ལོ་དེ་འགྲུབ་མི་ཐུབ། ཤིང་རྟ་འཁོར་ལོ་ཞེས་པ་ནི། ཆ་ཤས་ཀྱི་ཚོགས་
པ་ཞིག་མཚོན་ཞིང་ང་ཚོས་བཀོལ་སྤྱོད་བྱེད་པའི་ཚིག་ཅིག་རེད། ཆ་ཤས་དེ་དག་ནི་
སྤྱི་དང་བྱེ་བྲག་གང་རུང་ནས་ཤིང་རྟ་འཁོར་ལོ་ཞིག་མིན་ཞིང་། ང་ཚོས་ཆ་ཤས་དེ་དག་
གི་ཚོགས་པ་ལ་ཤིང་རྟ་འཁོར་ལོ་ཞེས་བཏགས་ནས་ཤིང་རྟ་འཁོར་ལོ་དེ་གྲུབ་པ་ཞིག་
ཡིན། དེ་མཚུངས་སུ་ང་ཞེས་པའི་ཚིག་འདིའང་ལུས་པོ་དང་སེམས་མཚོན་པར་བཀོལ་
སྤྱོད་བྱས་པ་ཞིག་ཡིན། ལུས་པོ་དང་སེམས་གཉིས་ནི་རང་ངོས་ནས་བདག་ཅིག་མིན།
བདག་ནི་ངར་འཛིན་གྱི་བློ་ཞིག་སྐྱེ་བ་དང་དུས་མཉམ་དུ་འབྱུང་གི་ཡོད། ང་དང་། ཡང་ན་
ངའི་ཞེས་པ་ཐེ་བའི་རྟོག་པ་སོགས་འབྱུང་སྐབས། ང་ཚོས་དེ་དག་ནི་རང་ངོས་ནས་དོན་
དངོས་སུ་གྲུབ་སྟེ། རང་གི་རྣམ་རྟོག་ལ་ལྟོས་མེད་ཡིན་པའི་ཐོག་ནས་འཛིན་ཞིང་། འདིས་
སྡུག་བསྔལ་འཛད་མཐའ་མེད་པ་ཞིག་སྐྱེད་ཀྱི་ཡོད། འཁྲུལ་ཤེས་འདི་ལས་ཐར་ཡོད་
མཁན་ཚོས་ད་དུང་རྟོག་པ་དང་། ཚིག་འདི་དག་བཀོལ་སྤྱོད་བྱེད་ནའང་། དེ་དག་གིས་
ཁོང་ཚོར་བསླུ་བྲིད་གཏོང་མི་ཐུབ།
ཚིག་འདི་དག་བཀོལ་སྤྱོད་བྱེད་པ་ནི་ནོར་འཁྲུལ་ཞིག་མིན་ཞིང་། རྙོག་དྲ་དེ་ང་
དང་ངའི་སོགས་ནི་སེམས་ཅན་གཞན་ཐམས་ཅད་ལས་རྦད་དེ་ཐ་དད་དང་དངོས་ཡོད་
ཡིན་པར་འཛིན་དུས་འབྱུང་གི་ཡོད། འདི་ནི་རང་ཉིད་དང་གཞན་དག་གི་བར་ལ་འབྲེལ་



ནང་པའི་མཉམ་ཞུགས་ཀྱི་འཇིག་རྟེན།
238
བ་མེད་པའི་ང་ཚོའི་ལྟ་ཚུལ་དེའི་རྟེན་གཞི་ཞིག་ཡིན། ལྟ་ཚུལ་འདི་ནི་མི་རིགས་དབྱེ་
འབྱེད་རིང་ལུགས་དང་། ལྟ་བའི་ཁྱད་པར་ལ་བཟོད་བསྲན་མེད་པ། དེ་བཞིན་རྩོད་རྙོག་
གི་རིགས་ཐམས་ཅད་བཅས་ཀྱི་རྩ་བ་རེད། ང་ཚོའི་བསམ་བློར་ཡོད་པའི་ཆོས་རྣམས་
དང༌། དེ་དག་གི་མིང་ནི་རང་ངོས་ནས་རང་བཞིན་གྱིས་གྲུབ་ཡོད་པ་ལྟ་བུར་སྣང་ཡང་།
དོན་དངོས་སུ་ངོ་བོ་དེ་ལྟ་བུས་སྟོང་ཡོད། དེ་དག་ནི་ང་ཚོ་དང་ཡོངས་སུ་འབྲེལ་མེད་
ཅིག་མིན་སྟབས། ང་ཚོའི་བདེ་སྐྱིད་དང་སྡུག་བསྔལ་གྱི་ཡུལ་རང་བཞིན་གྱི་རྒྱུ་རྐྱེན་
དུའང་མི་འགྲོ། རང་ཉིད་ཀྱི་བསམ་བློ་དང་། སེམས་ཀྱི་འཁྱེར་སོ་ནི་རང་གིས་མྱོང་
བའི་ཆོས་ཐམས་ཅད་དང་འདྲེས་ཡོད། ང་ཚོས་གནད་དོན་འདི་ངོས་འཛིན་བྱེད་པ་དང་
ཆབས་ཅིག ཕྱི་རོལ་ཡུལ་གྱི་འཇིག་རྟེན་དེ་རང་གི་འདོད་པ་ལྟར་དུ་འགྱུར་བར་ངང་སྒུག་
བྱེད་པ་ལས། རང་གི་བློ་ལ་འགྱུར་བ་བཏང་ནས་བློ་ཕམ་དང་ཞེ་སུན་ཡང་དུ་གཏོང་བའི་
འགོ་རྩོམ་ཆོག
བློ་ངོར་ཤར་བའི་ཆོས་དག་གི་སྣང་བ་ནི་འཁྲུལ་སྣང་གི་རང་བཞིན་ཞིག་ཡིན་
ཞིང་། ཆོས་དེ་དག་ནི་ང་ཚོའི་གཟུང་འཛིན་དང་། བསམ་བློ། སྐད་ཡིག་སོགས་ལ་ལྟོས་
མེད་དུ་རང་གི་ངོ་བོའི་ངོས་ནས་གྲུབ་པ་ལྟར་དུ་སྣང་། འོན་ཀྱང༌། དངོས་ཡོད་གནས་
ལུགས་ཀྱི་ནང་དུ་ང་ཚོར་སྣང་བ་ཐམས་ཅད་ཡུལ་ཅན་གྱི་དཔྱད་གཞིའི་སྒྲོམ་གཞི་འདི་
དག་དང་འབྲེལ་བའི་སྒོ་ནས་འབྱུང་གི་ཡོད། འདི་ལྟར་བཤད་ན། ང་ཚོར་སྣང་བའི་ཆོས་
རྣམས་རྨི་ལམ་ནང་གི་བྱ་དངོས་དང་མཚུངས་པར་སྣང་སྟོང་ལ་ངོས་འཛིན་བྱེད་རུང་།
དེའི་ནང་དུ་ཆོས་རྣམས་ཡོངས་སུ་ཡུལ་གྱི་རང་བཞིན་དུ་སྣང་ཡང་། ངོ་བོ་ཉིད་ཀྱིས་གྲུབ་
པའི་གནས་ལུགས་ཤིག་རང་སྟེང་དུ་སྟོང་ཡོད། ཆོས་རྣམས་ཀྱི་ངོ་བོ་མཐར་ཐུག་དེ་ཤེས་
པ་ལ། བདག་དང་སེམས་ཀྱི་སྟོང་པ་ཉིད་ཀྱི་རང་བཞིན་དེ་རྟོགས་པ་ཙམ་གྱིས་མི་འགྲིག་
པར། འཇིག་རྟེན་གྱི་དངོས་ཁམས་རང་བཞིན་གྱི་འབྱུང་ཁམས་ཚང་མའང་སྟོང་པ་ཉིད་
ཀྱི་རང་བཞིན་ཡིན་པ་ཤེས་དགོས།
གལ་ཏེ་ཆོས་ཐམས་ཅད་ནི་ངོ་བོ་ཉིད་ཀྱིས་གྲུབ་པའི་རང་བཞིན་ཞིག་གིས་སྟོང་
ཡོད་ན། ཆོས་རྣམས་ཇི་ལྟར་གནས་པ་དང་། ནུས་རྩོལ་ཇི་ལྟར་བྱེད་དམ། འདི་ནི་རྟེན་
འབྱུང་གི་སྐོར་ལ་སངས་རྒྱས་ཀྱིས་གང་གསུངས་པ་དེ་ཚོས་གསལ་བཤད་གནང་ཡོད།



་་
23༣ ནང་པའི་མཉམ་ཞུགས་ཀྱི་འཇིག་རྟེན།
མི་རྟག་པའི་ཆོས་ཐམས་ཅད་སྔོན་དུ་སོང་བའི་རྒྱུ་དང་རྐྱེན་ལ་བརྟེན་ནས་བྱུང་ཞིང་། རྒྱུ་
འབྲས་ཀྱི་ཆོས་ཉིད་འདི་ལྟ་བུ་ནི་དངོས་ཡོད་ཀྱི་ཆོས་རྣམས་ཀྱི་ཁྲོད་དུ་ཡོད་པའི་ཡུལ་
རང་བཞིན་གྱི་འབྲེལ་བ་གཅིག་པུར་བརྟེན་ནས་གྲུབ་མི་དགོས། དཔེར་ན། སྡུག་བསྔལ་
ནི་རང་གིས་བསྐྱེད་པ་དང་། གཞན་གྱིས་བསྐྱེད་པ། གཉིས་ཀས་བསྐྱེད་པ། ཡང་ན་
གཉིས་ཀས་ཀྱང་མ་ཡིན་པ་གང་ཞིག་ཡིན་མིན་སངས་རྒྱས་ལ་བཀའ་འདྲི་ཞུས་སྐབས།
ཁོང་གིས་འདམ་ག་འདི་བཞི་པོ་ཚང་མ་ཁས་ལེན་གནང་མེད། རང་གི་འཚོ་གནས་ཀྱི་
རྒྱུན་མཐུད་ཁྲོད་ན་གལ་ཏེ་བྱ་སྤྱོད་ངེས་ཅན་ཞིག་ལ་འཇུག་པའི་དུས་སྐབསཀྱི་རང་
ཉིད་དང་། བྱ་སྤྱོད་དེའི་འབྲས་བུ་མྱོང་བའི་སྐབས་ཀྱི་རང་ཉིད་གཉིས་གཅིག་པ་ཡིན་ཚེ།
འདིའི་ཤུགས་བསྟན་དུ་རང་ཉིད་ནི་ཡུན་རིང་ལ་གནས་ཤིང་། འགྱུར་བ་མེད་པའི་རང་
བཞིན་དུ་གྲུབ་ཡོད། ཡིན་ཡང་། རྟག་པ་ཡིན་པའི་བདག་གམ་བདག་འཛིན་དེ་ལྟ་བུ་ཞིག་
ཡོད་པའི་བདེན་དཔང་མེད་པ་དང་། སེམས་དང་ལུས་པོའི་འབྱུང་ཁམས་ཐམས་ཅད་
རྒྱུན་དུ་འཕོ་འགྱུར་གྱི་ངང་ཚུལ་ཞིག་གི་ནང་དུ་ཡོད། སྐད་ཅིག་ནས་སྐད་ཅིག་ལ་འགྱུར་
མེད་དུ་གནས་པ་གང་ཡང་མེད། དེ་ལྟ་ནའང་། གལ་སྲིད་བྱ་སྤྱོད་ཅིག་སྟོན་པའི་སྐབས་
ཀྱི་རང་གི་ངོ་བོ་དང་། བྱ་སྤྱོད་དེའི་འབྲས་བུ་མྱོང་བའི་སྐབས་ཀྱི་རང་གི་ངོ་བོ་གཉིས་
ཡོངས་སུ་ཐ་དད་པ་ཞིག་ཡིན་པར་བསམས་ན། ཁྱེད་ཀྱིས་སེམས་རྒྱུད་ཀྱི་རྒྱུན་མཐུད་
ཁྱད་པར་བ་དང་། རང་གི་མྱོང་བ་ཕྱི་མ་རྣམས་སྔ་མ་དག་ལ་སྦྲེལ་བའི་ཆོས་ཉིད་ལྟ་བུའི་
གཅིག་མཐུན་གྱི་རྒྱུ་འབྲས་གཉིས་སྣང་མེད་དུ་གཏོང་གི་ཡོད།
སྡུག་བསྔལ་བསྐྱེད་པར་རམ་འདེགས་བྱེད་པའི་རྒྱུ་རྐྱེན་མང་པོ་ཞིག་ཡོད་པ་ནི་
ངེས་ཤིང་། ནད་རིགས་དང་། གོ་མཚོན། རང་བྱུང་གི་ཆག་སྒོ། མི་གཞན་གྱི་སྤྱོད་པ། ང་
ཚོ་རང་ཉིད་ཀྱི་བསམ་བློ་དང་བྱ་བ་ལ་སོགས་པ་ལྟ་བུ་རེད། རྒྱུ་རྐྱེན་འདི་དག་གིས་སྡུག་
བསྔལ་གྱི་མྱོང་བ་ལ་རྐྱེན་བྱེད་ཀྱང་། སྡུག་བསྔལ་རང་ཉིད་ནི་རྒྱུ་རྐྱེན་འདི་དག་གང་
རུང་ལས་ངོ་བོ་ཉིད་ཀྱིས་འབྱུང་གི་མེད། ན་ཚ་དང་། རང་བྱུང་གི་ཆག་སྒོ། དམག་འཁྲུག་
ལྟ་བུའི་རྒྱུ་རྐྱེན་དང་འབྲེལ་བའི་ཐོག་ནས་སྡུག་བསྔལ་རང་གི་གྲུབ་གནས་ནི་ང་ཚོས་རང་
ཉིད་ཀྱི་མྱོང་བའི་སྟེང་དུ་སྦྱར་བའི་སྡུག་བསྔལ་ཞེས་པའི་ཐ་སྙད་ལའང་བརྟེན་ཡོད།
འདི་ནི་ཤིང་རྟ་འཁོར་ལོ་ཞིག་གི་བཟོ་སྐྲུན་གྱི་དཔེ་མཚོན་དང་སྦྱར་ན་གོ་སླ་རྒྱུ་



ནང་པའི་མཉམ་ཞུགས་ཀྱི་འཇིག་རྟེན། 23:5
རེད། ཁྱེད་ཀྱིས་འཁོར་ལོ་དང་། རྐུབ་སྟེགས། སྤྱི་སྒྲོམ་སོགས་རིམ་པས་སྒྲིག་སྦྱོར་བྱེད་
པ་དང༌། ག་དུས་འདི་དག་ཤིང་རྟ་འཁོར་ལོ་ཞིག་ཏུ་འགྲུབ་ཀྱི་ཡོད་དམ། འཁོར་ལོ་ལ་
བརྟེན་ནས་འགུལ་བསྐྱོད་བྱེད་ཐུབ་དུས་ཡིན་ནམ། ཡང་ན་དེ་དག་གིས་ཤིང་རྟ་འཁོར་
ལོ་ཞིག་གི་ནུས་རྩོལ་བྱེད་སྐབས་ཡིན་ནམ། དེ་ཤེས་པ་ལ་ཤིང་རྟ་འཁོར་ལོ་ཞེས་པའི་
ཚིག་གི་བསྟན་དོན་ཡང་ཧ་གོ་དགོས་ཤིང་། དེ་ཡང་ཆ་ཤས་ཀྱི་སྒྲིག་སྦྱོར་འདི་ནི་ཤིང་རྟ་
འཁོར་ལོ་ཞེས་པའི་ཐ་སྙད་དང་། རྟོག་པས་ཕར་སྒྲོ་བཏགས་པའི་སྐབས་སུ་ད་གཟོད་ཤིང་
རྟ་འཁོར་ལོ་ཞིག་ཏུ་གྲུབ་པ་རེད། ཡུལ་ཅན་གྱི་སྒྲོ་བཏགས་དེར་མ་ལྟོས་པར་ཆ་ཤས་དེ་
རྣམས་རང་ངོས་ནས་ཤིང་རྟ་འཁོར་ལོ་ཞིག་ཏུ་འགྲུབ་མི་སྲིད། དེ་མཚུངས་སུ་གལ་སྲིད་
ཁྱེད་ཀྱིས་ཤིང་རྟ་འཁོར་ལོ་ཞིག་གི་ཆ་ཤས་རྣམས་རིམ་པས་གཏོར་ཏེ། ཤིང་རྟ་འཁོར་ལོ་
ཞེས་པའི་མིང་འདི་ཚུར་བསྡུས་པའི་སྐབས་ནས་དེ་རྣམས་ཤིང་རྟ་འཁོར་ལོ་ཞིག་གི་ཚུལ་
དུ་གྲུབ་མེད། ཤིང་རྟ་འཁོར་ལོ་ཞིག་གི་གནས་བབ་ནི་རང་གི་ཡུལ་གྱི་རྒྱུ་རྐྱེན་དང་། ཆ་
ཤས། ཁྱད་ཆོས་སོགས་ལ་བརྟེན་ཡོད་པར་མ་ཟད། འདི་ནི་ཤིང་རྟ་འཁོར་ལོ་ཞིག་རེད་
དང༌། ཡང་ན་འདི་ནི་ཤིང་རྟ་འཁོར་ལོ་ཞིག་མ་རེད་ཅེས་པའི་རྟོག་པ་ལའང་བརྟེན་ཡོད། །
འདི་ནི་ཡུལ་ཅན་གྱི་བྱུང་བ་སྡུག་བསྔལ་ལྟ་བུར་མཚོན་ནའང་གཅིག་མཚུངས་
ཡིན། དེ་ལའང་ཆོས་གཞན་དག་དང་འདྲ་བར་མིང་དང་། རྟོག་པ་སོགས་ལ་མ་ལྟོས་པའི་
ངོ་བོ་ཉིད་ཀྱིས་གྲུབ་པའི་རང་བཞིན་ཞིག་མེད་སྟབས། སྡུག་བསྔལ་ནི་རང་ཉིད་དང་།
གཞན། གཉིས་ཀ ཡང་ན་གཉིས་ཀ་མ་ཡིན་པ་གང་རུང་ལས་འབྱུང་གི་མེད། སྡུག་བསྔལ་
སྐྱེ་བའི་སྐབས་སུ་རང་གི་ཡིན་པར་བདག་འཛིན་བྱས་པའི་ཚེ་ན་ད་གཟོད་སྡུག་བསྔལ་
དེ་རང་ཉིད་ཀྱི་སྡུག་བསྔལ་ཆགས་ཡོད། སྡུག་བསྔལ་གྱི་ངོ་བོའི་སྟེང་དུ་སྡུག་བསྔལ་
དེ་རང་གི་ཡིན་པར་བྱེད་པ་ཅི་ཡང་མེད། ཡིན་ཡང་། སྡུག་བསྔལ་དེ་རང་གི་ཡིན་པར་
ངོས་འཛིན་བྱས་པ་དང་། ཁྱེད་ཀྱིས་དེ་ལྟར་དུ་མྱོང་གི་ཡོད། འདི་དང་འདྲ་བར་མ་ཞིག་
གིས་སོ་སོའི་ཕྲུ་གུའི་སྡུག་བསྔལ་དེ་རང་སྟེང་དུ་བླངས་ནས་ཧ་ལམ་ཇི་བཞིན་དུ་མྱོང་
ཐུབ། འོན་ཀྱང་། ཕྲུ་གུ་གཞན་དག་གི་སྡུག་བསྔལ་ནི་མ་འདིས་དེ་ལྟར་དུ་མི་མྱོང་བའི་རྒྱུ་
མཚན་ནི། ཁོ་མོས་སྡུག་བསྔལ་དེ་ནི་རང་གི་ཡིན་པར་ངོས་འཛིན་མི་བྱེད་པ་དང་། དེའི་
ཕྱིར་ཁོ་མོས་ཁོང་ཚོའི་དགའ་སྐྱོ་རྣམས་ཤུགས་ཆེན་པོར་མྱོང་མི་ཐུབ། སངས་རྒྱས་



236 ནང་པའི་མཉམ་ཞུགས་ཀྱི་འཇིག་རྟེན།
ཀྱིས་སྡུག་བསྔལ་ཡོད་པ་ཡིན་པར་ངོས་ལེན་མ་གནང་བ་ནི་མིན་ཞིང་། ཁོང་གིས་སྡུག་
བསྔལ་ནི་ངོ་བོ་ཉིད་ཀྱིས་རང་སྟེང་ནས་སྐྱེ་བ་དང་། ཡང་ན་ངོ་བོ་ཉིད་ཀྱིས་གྲུབ་པའི་
ཆོས་གཞན་གང་རུང་ལ་བརྟེན་ནས་འབྱུང་བའི་བདེན་འཛིན་འདི་ལ་དོགས་གཅོད་གནང་
བ་ཞིག་རེད། གསུང་གཞན་ཞིག་གི་ནང་དུ་སངས་རྒྱས་ཀྱིས་བདེ་བ་ནི་ལམ་བཞི་པོ་དེ་
དག་གང་རུང་ལས་ངོ་བོ་ཉིད་ཀྱིས་གྲུབ་པ་ཡིན་པའི་བདེན་འཛིན་དེའང་གཅིག་མཚུངས་
སུ་ཁས་ལེན་གནང་མེད། །
ང་ཚོས་ཅི་ཙམ་ལ་རང་གི་དགའ་སྐྱོ་ནི་ངོ་བོ་ཉིད་ཀྱིས་གྲུབ་པ་ཞིག་མ་ཡིན་པར།
རང་གིས་དེ་ཚོར་འདུ་ཤེས་འཛིན་སྟངས་དང་འབྲེལ་བའི་ཐོག་ནས་འབྱུང་གི་ཡོད་པ་
མཐོང་བ་དེ་ཙམ་དུ་ང་ཚོ་ནི་རང་ཉིད་ཀྱི་ཚོར་བ་དང་མྱོང་ཚོར་གྱི་བསླུ་བྲིད་ལས་བརྒྱལ་
ཡོད། བདེ་སྡུག་གི་ཚོར་བ་འདི་དག་ནི་ཡོངས་སུ་རང་ངོས་ནས་ང་ཚོར་ཡོང་གི་མེད་
ལ། རང་ཉིད་ཀྱི་ལྟ་སྟངས་དང་བསྟུན་ནས་ང་ཚོས་ཚོར་བ་དེ་དག་མྱོང་བ་ཞིག་རེད། ང་
ཚོས་ཅི་ཙམ་ལ་དེ་དག་བདག་ཏུ་མ་བཟུང་བར། རང་གི་མྱོང་བའི་ནང་དུ་འབྱུང་བཞིན་
པར་ཞིབ་ལྟ་བྱས་ན། དེ་ཙམ་གྱིས་འདི་དག་གིས་ང་ཚོ་ཟིལ་གྱིས་གནོན་མི་ཐུབ། ང་
ཚོས་དེ་ནས་བསམ་བཞིན་དུ་རང་གི་མྱོང་ཚོར་གྱི་ཐད་ལ་བསམ་བློའི་ཁྱེར་སོ་གསར་པ་
ཞིག་དང་ལེན་གྱི་སྦྱོང་བརྡར་བྱེད་ཆོག ང་ཚོས་རང་གི་སྡུག་བསྔལ་བཀོལ་སྤྱོད་བྱས་
ནས་གཞན་དག་ལ་གདུང་སེམས་མཉམ་བསྐྱེད་དང་སྙིང་རྗེ་བྱེད་པ་ཇེ་རྒྱས་སུ་གཏོང་
ཞིང་། དགའ་བ་ཞིག་སྐྱེ་སྐབས་ང་ཚོས་དེ་བདག་ཏུ་འཛིན་པ་ལས་གཞན་ལ་འབུལ་འོས།
མཚམས་རེར་རང་གི་ཁོར་ཡུག་དང་། གཞན་གྱི་སྤྱོད་པ་ལ་བཅོས་བསྒྱུར་ཧ་ལམ་བྱེད་
མི་ཐུབ་ནའང་། ང་ཚོས་དེ་དག་དང་འབྲེལ་བའི་རང་གི་མྱོང་བ་དང་། མྱོང་ཚོར་གྱི་ཡ་
ལན་གཉིས་ལ་བཅོས་བསྒྱུར་བྱེད་ཐུབ། ང་ཚོས་དེ་དག་གི་སྐོར་གྱི་རང་གི་བསམ་བློ་
གཏོང་སྟངས་དེར་འགྱུར་བ་བཏང་ན། བཅོས་བསྒྱུར་དེ་ཤུགས་ཀྱིས་འབྱུང་རྒྱུ་རེད། འདི་
ནི་རང་དབང་གི་ཕྱོགས་ལ་འཐེན་པའི་དངོས་ཡོད་སྟབས་བདེའི་ལམ་ཞིག་ཡིན། བོད་
བརྒྱུད་ནང་བསྟན་དུ་ཉམས་ལེན་འདིའི་རིགས་ཚང་མར་བློ་སྦྱོང་ཟེར་ཞིང་། ཉམས་ལེན་
དེ་དག་ནི་བདེ་སྐྱིད་དང་། སྡུག་བསྔལ་གྱི་རང་གི་མྱོང་བ་རྣམས་ལ་བཅོས་བསྒྱུར་བྱེད་
པ་སྟེ། མྱོང་བ་དེ་ཚོར་བཟུང་བའི་རང་གི་ལྟ་སྟངས་ལ་འགྱུར་བ་བཏང་ནས་བཅོས་བསྒྱུར་



ནང་པའི་མཉམ་ཞུགས་ཀྱི་འཇིག་རྟེན།
237
དེ་འབྱུང་དུ་འཇུག་གི་ཡོད། སོ་སོའི་ཚོར་བ་དང་། མྱོང་ཚོར་ཁག་ལ་ངོ་བོ་ཉིད་ཀྱིས་
གྲུབ་པའི་རང་བཞིན་ཞིག་མེད་པ་འདི་རྟོགས་རྒྱུ་ནི་ཉམས་ལེན་དེ་དག་གི་རྨང་གཞི་ལྟ་བུ་
ཞིག་ཡིན།
ཆོས་གང་ཞིག་ཡིན་ཡང་ལྟོས་མེད་དང་། རང་གི་ངོ་བོའི་ངོས་ནས་གྲུབ་པ་ཞིག་
མེད། དེའི་ཕྱིར་ཆོས་གང་ཞིག་གིས་རང་ངོས་ནས་གྲུབ་པའི་ཆོས་གཞན་ཞིག་བསྐྲུན་མི་
ཐུབ། ལྟོས་ས་ལྟོས་འཇོག་གིས་བཤད་ན། ཆོས་རྣམས་རྒྱུ་དང་རྐྱེན་ལ་བརྟེན་ནས་འབྱུང་
བར་མ་ཟད། སོ་སོའི་གྲུབ་གནས་དེ་རང་གི་ཆ་ཤས་དང་ཁྱད་ཆོས་ཁག་ལའང་བརྟེན་
ཡོད། དཔེར་ན། ཤིང་རྟ་འཁོར་ལོ་ནི་ཤིང་བཟོ་བས་བཟོས་ནའང་། རང་གི་གྲུབ་གནས་
ནི་སོ་སོའི་ཆ་ཤས་ཏེ། འཁོར་ལོ་དང་། སྤྱི་སྒྲོམ། རྐུབ་སྟེགས་ལྟ་བུར་བརྟེན་ཡོད། དེའི་
ཁར་ཆོས་གང་ཞིག་ཡོད་པ་ལ་རང་ཉིད་གང་ཡིན་པ་དེར་བརྡ་ཞིག་སྦྱོར་དགོས། གལ་ཏེ་
སྤྱི་སྒྲོམ་དང་། འཁོར་ལོ། རྐུབ་སྟེགས་བཅས་ཡོད་ཀྱང་། མི་ཞིག་གིས་དེར་ཤིང་རྟ་འཁོར་
ལོ་ཞེས་བརྡ་ཞིག་མ་སྦྱར་བར་དུ་དེ་དག་ནི་ཤིང་རྟ་འཁོར་ལོ་ཞིག་མིན། དེ་མཚུངས་
སུ་ལུས་པོ་དང་སེམས་ནི་རང་ངོས་ནས་གང་ཟག་གི་ངོ་བོར་གྲུབ་མེད། ཡིན་ཡང་། དེ་
གཉིས་ལ་གང་ཟག་ཅེས་པའི་བརྡ་འདི་སྦྱོར་དུས་ངར་འཛིན་གྱི་བློའང་གྲུབ་ཡོད། ཐ་ན་
བར་སྣང་དང་དུས་ལའང་རང་ཉིད་འཛིན་པའི་བློ་ཞིག་མེད་པར་རང་རྐྱ་འཕེར་བའི་གྲུབ་
གནས་ཤིག་མེད་པ་དང་། ང་ཚོས་ཐ་སྙད་ཀྱི་ལུགས་དང་མཐུན་པར་བྱས་ནས་ཆོས་
རྣམས་ལ་བརྡ་ཞིག་སྦྱར་མ་ཐག་ཏུ་དེ་རྣམས་ཀུན་རྫོབ་ཀྱི་སྒྲོམ་གཞི་ཞིག་གི་ནང་དུ་གྲུབ་
ཡོད། འཁྲུལ་སྣང་རང་བཞིན་གྱི་སྣང་བ་ཙམ་ཡོད་ཀྱང་། རྟོག་པ་དང་། སྐད་ཡིག་གི་སྒྲོམ་
གཞི་ལྟ་བུ་ལ་ལྟོས་མེད་དུ་གྲུབ་པ་གཅིག་ཀྱང་མེད།
འཁྲུལ་སྣང་གི་འཇིག་རྟེན་ཞིག
པ་ལེའི་ཡིག་ཐོག་ཏུ་བཀོད་ཡོད་པའི་སངས་རྒྱས་ཀྱི་གསུང་གི་ནང་དུ་གང་ཟག་གི་
བདག་མེད་ཙམ་མ་ཡིན་པར། ཆོས་རྣམས་ཀྱི་སྟོང་པ་ཉིད་ཀྱི་ངོ་བོའི་གསལ་བཤད་
ཁག་ཀྱང་ནང་དུ་འདུས་ཤིང་། སངས་རྒྱས་ཀྱིས་གསུངས་པར་གྲགས་པའི་ཐེག་ཆེན་གྱི་



238 ནད་པའི་མཉམ་ཞུགས་ཀྱི་འཇིག་རྟེན་
གཞུང་མང་པོའི་ནང་དུ་བརྗོད་གཞི་འདི་ལ་འགྲེལ་བཤད་རྒྱས་སྤྲོས་ཤིག་ཡོད། གསུང་
རབ་དེ་དག་གིས་ཤེས་རབ་ཀྱི་ཕར་ཕྱིན་བསྟན་ཡོད་པར་འདོད་པ་དང་། དེ་ཡང་དངོས་
ཡོད་གནས་ལུགས་ཀྱི་གཞི་རྩའི་རང་བཞིན་གྱི་སྐོར་ལ་གསལ་འགྲེལ་གནང་ཡོད་པས་
རེད། ཆོས་རྣམས་ངོ་བོ་ཉིད་ཀྱིས་གྲུབ་པར་འདོད་པའི་མ་རིག་པ་འདི་ནི། རང་ཉིད་
ཡོངས་སུ་ཐ་དད་ཡིན་ཞིང་། ལྟོས་མེད་ཡིན་པའི་བྱེད་པོ་ཞིག་ཏུ་གཅེས་འཛིན་བྱེད་
པའི་གཞི་རྟེན་ལྟ་བུ་ཡིན། དེར་བརྟེན་ནས་རང་དང་གཞན་གྱི་བར་ལ་ཡོངས་སུ་འབྲེལ་
བ་མེད་པའི་འཁྲུལ་སྣང་ཞིག་འབྱུང་ཞིང་། འཁྲུལ་སྣང་འདིའི་དབང་གིས་རང་ཕྱོགས་ལ་
འདོད་ཆགས་དང་། གཞན་ཕྱོགས་ལ་ཞེ་སྡང་དང་འཁོན་སེམས་སྐྱེས་ཏེ། ཞེ་སུན་དང་།
འཁྲུག་རྩོད། སེམས་འཚབ་སོགས་ཡོང་གི་ཡོད། གཅིག་ལ་གཅིག་བརྟེན་ཡིན་པའི་བྱུང་
བའི་བརྒྱུད་རིམ་ཧྲིལ་པོ་འདིའི་མཇུག་འབྲས་ནི་འཛད་མཐའ་མེད་པའི་སྡུག་བསྔལ་རེད།
སེམས་ཅན་ཕན་ཚུན་ཚང་མ་དང་། ང་ཚོའི་རང་བྱུང་གི་ཁོར་ཡུག་བཅས་ཀྱི་རྟེན་འབྲེལ་
ཟབ་མོ་འདི་རྟོགས་རྒྱུ་ནི་སྡུག་བསྔལ་ལས་གྲོལ་བར་མེད་དུ་མི་རུང་བ་ཞིག་ཡིན་ལ། རྒྱུ་
མཚན་འདིའི་ཕྱིར་དེ་ལ་ཤེར་ཕྱིན་ཟེར་ཞིང་། ནང་བསྟན་གྱི་གཙུག་རྒྱན་ལྟ་བུ་ཡིན།
རྡོ་རྗེ་གཅོད་པ་ནི་ཐེག་ཆེན་གྱི་མདོ་གྲགས་ཆེན་ཞིག་ཡིན་ཞིང་། ལོ་ངོ་ཉིས་སྟོང་
ལྷག་ལ་ཨེ་ཤི་ཡའི་གང་སར་མདོ་འདི་ལ་སློབ་སྦྱོང་དང་གདེང་འཇོག་བྱས་པར་མ་ཟད།
ཉམས་ལེན་ཡང་བྱས་ཡོད། འདིའི་ནང་དུ་སངས་རྒྱས་ཀྱིས་བྱང་ཆུབ་ཀྱི་གོ་འཕང་ཐོབ་
པ་ལ་གང་ཟག་ཅིག་གིས་སེམས་ཀྱི་དམིགས་རྟེན་ནི། རང་ཉིད་འཛིན་པའི་ཤེས་པ་དེ་
ལས་ལོགས་སུ་རང་ངོས་ནས་གནས་མེད་པ་ངེས་པར་དུ་རྟོགས་དགོས་ཞེས་གསུངས་
འདུག དབང་ཤེས་ཀྱི་ཡུལ་ཏེ། མཐོང་བྱ་དང་སྒྲ་ལྟ་བུ་ནི་འདི་དག་མྱོང་བར་བྱེད་པའི་
དབང་ཤེས་ལ་མ་བརྟེན་པར་གྲུབ་མེད། རྟོག་པའི་ཡུལ་ཏེ། གློག་ཁབ་ལེན་གྱི་ར་བ་དང་།
འཐེན་ཤུགས་ལྟ་བུ་ནི་འདི་དག་འཛིན་པའི་བློ་ཞིག་ལ་མ་བརྟེན་པར་གྲུབ་མེད། དཔེར་
ན། ནགས་ཚལ་གྱི་ནང་དུ་སྡོང་པོ་ཞིག་མར་ས་ལ་འགྱེལ་བའི་སྐབས་སུ། དེར་ཉན་པར་
བྱེད་པའི་རྣ་བ་ཞིག་མེད་ཚེ་དེས་སྒྲ་མི་བསྐྲུན། དུད་འགྲོ་དང་མི་ཡིས་སོ་སོའི་དབང་པོ་
དང་འབྲེལ་བའི་ཐོག་ནས་སྒྲ་དེ་གོ་རྒྱུ་ཡིན་པ་དང་། དཔེར་ན། ཝ་མོས་སྒྲ་དེ་གོ་སྟངས་ནི་
སྦྲུལ་ཞིག་གིས་སྒྲ་དེ་གོ་བ་དང་མི་འདྲ་ཞིང་། ནགས་ཚལ་དུ་སྡོང་པོ་ཞིག་ས་ལ་འགྱེལ་



ནང་པའི་མཉམ་ཞུགས་ཀྱི་འཇི ག་རྟེན། 289
དུས་དེང་རབས་ཀྱི་ཚན་རིག་གིས་ཤན་ཤུགས་ཐེབས་ཡོད་པའི་ང་ཚོས་དེས་བར་སྣང་
གི་ནང་དུ་སྒྲའི་རླབས་རྒྱུན་བསྐྲུན་པར་བརྗོད་ལ། སྒྲའི་རླབས་རྒྱུན་དེ་ནི་མི་ཞིག་གི་རྣ་
བའི་རྔ་སྐྱི་ལ་ཐོགས་མིན་ནི་གནས་ཚུལ་གཞན་ཞིག་རེད། འོན་ཀྱང་། ཚན་རིག་གི་རྣམ་
གཞག་དང་། རླབས་རྒྱུན་གྱི་ཁྱབ་བརྡལ་སོགས་ཀྱི་སྣང་བརྙན་ནི་འདི་དག་འཛིན་པའི་
བློ་དང་འབྲེལ་བའི་སྒོ་ནས་གྲུབ་ཡོད། རིག་སྟོབས་དང་ལྡན་ཞིང་། ཕྱི་རོལ་གྱི་ཡུལ་ནས་
སའི་གོ་ལའི་སྟེང་དུ་ཡོང་བའི་སེམས་ལྡན་ཞིག་གིས་རླབས་རྒྱུན་དེ་དག་འཛིན་པ་ནི།
ད་ལྟའི་ཚན་རིག་པ་ཚོའི་དེ་དག་འཛིན་སྟངས་དང་ཁྱད་པར་ཆེན་པོ་ཞིག་ཡོད་སྲིད། རྒྱུ་
མཚན་འདིའི་དབང་གིས་རྟོག་པ་དང་སྐད་ཡིག་སོགས་ཀྱི་སྒྲོམ་གཞི་ཞིག་གཞི་ལ་མེད་
པར་རླབས་རྒྱུན་གྱི་སྐོར་ལ་གླེང་ན་གོ་རྒྱུ་ཅི་ཡང་མེད།
བློ་འཇུག་སའི་ཆོས་ཐམས་ཅད་ནི་གཞན་ལ་ལྟོས་མེད་ཀྱིས་རང་ངོས་ནས་གྲུབ་པ་
ལྟར་དུ་སྣང་ཡང་། འདི་ནི་འཁྲུལ་སྣང་ཞིག་ཡིན། ང་ཚོའི་ཡུལ་ཅན་གྱི་བློ་རིག་ཐམས་ཅད་
ཀྱང་ལྟོས་མེད་དུ་རང་ངོས་ནས་གྲུབ་པ་ལྟར་སྣང་བའང་འཁྲུལ་སྣང་ཞིག་རེད། ཡིན་ཡང་།
འདི་ལྟར་བརྗོད་དོན་ནི་བློ་འཇུག་སའི་ཆོས་རྣམས་དང་། བློ་རིག་དེ་དག་གཏན་ནས་གྲུབ་
མེད་པའི་དོན་ཞིག་མ་རེད། དེ་ལས་ལྡོག་སྟེ། ཆོས་རྣམས་ནི་སེམས་ལ་སྣང་བ་ཙམ་གྱི་
ངོས་ནས་གྲུབ་ཡོད་པ་དང་། དེ་བཞིན་དུ་སེམས་ཀྱང་རང་ཉིད་ལ་སྣང་བ་ཙམ་དུ་གྲུབ་
པ་ཞིག་ཡིན། འདི་ནི་ཆོས་རྣམས་ཀྱི་མཐར་ཐུག་གི་རང་བཞིན་ཡིན་ཞིང་། འདི་རྟོགས་
མཁན་ཚོས་སངས་རྒྱས་ངོ་ཤེས་པར་རྗོད་ཀྱི་ཡོད། རྡོ་རྗེ་གཅོད་པའི་མཐའ་མཇུག་གི་
ཚིགས་བཅད་ཀྱིས་བརྗོད་གཞི་འདི་བསྟན་ཡོད་པ་ནི་གཤམ་གསལ་ལྟར་རེད།
སྐར་མ་རབ་རིབ་མར་མེ་དང༌།།
སྒྱུ་མ་ཟིལ་པ་ཆུ་བུར་དང་།།
རྨི་ལམ་གློག་དང་སྤྲིན་ལྟ་བུ།།
འདུས་བྱས་ཆོས་རྣམས་དེ་ལྟར་ལྟ།།
ལོ་ངོ་ཉིས་སྟོང་གི་ཡར་སྔོན་ལ་ཐོག་མར་རྒྱ་གར་དུ་ཡིག་ཐོག་ལ་བཀོད་པའི་



24O དད་པའི་མཉམ་ཞུགས་ཀྱི་འཇིག་རྟེན།
སངས་རྒྱས་ཀྱི་གསུང་འདི་དག་གིས་ཕྱིས་སུ་བོད་ཀྱི་ཆོས་དང་རིག་གཞུང་ལ་ཤུགས་
རྐྱེན་ཧ་ལས་པའི་ཆེན་པོ་ཞིག་ཐེབས་ཏེ། བོད་དུ་གསུང་རབ་དེ་དག་རྒྱུན་འཛིན་བྱེད་
བཞིན་ལོ་ངོ་སྟོང་ཕྲག་ལ་ཉམས་ལེན་བྱས་ཡོད། བདུད་འཇོམས་རིན་པོ་ཆེ་ནི་དུས་
རབས་ཉི་ཤུ་པའི་བོད་པའི་སྒོམ་ཆེན་པ་དང་། མཁས་དབང་མཚན་སྙན་ཅན་ཞིག་ཡིན་
པར་མ་ཟད། བདུད་འཇོམས་གླིང་པའི་ཡང་སྤྲུལ་དུའང་བརྩིས་ཡོད། ཁོང་གིས་ང་ཚོའི་བློ་
ལ་ཡུལ་གྱི་ཚུལ་དུ་སྣང་བའི་ཆོས་རྣམས་ཀྱི་རང་བཞིན་དེ་ཇི་ལྟར་གཏན་འབེབས་བྱེད་
དགོས་པའི་གསལ་བཤད་གནང་དོན་ནི་གཤམ་དུ་ཡོད་པ་འདི་རེད། །
བར་ཆད་བདུད་བགེགས་སུ་བཏགས་པས་མཚོན་རང་གཞན་སྣོད་བཅུད་དུ་སྣང་
བའི་དངོས་པོ་ཐམས་ཅད་བདེན་བདེན་འདྲ་བར་འདུག་ཀྱང་། རང་གི་སེམས་ཀྱི་འཁྲུལ་
སྣང་ལས་དོན་ལ་ཅུང་ཟད་ཀྱང་གྲུབ་པ་མེད། །
རྨི་ལམ་ཞིག་གི་ནང་དུ་སྣང་བའི་ཆོས་རྣམས་དེར་དངོས་སུ་ཡོད་པ་ལྟར་ཡིན་
ཞིང་། ང་ཚོས་རྨི་ལམ་གྱི་ནང་དུ་རང་ཉིད་གང་དུ་གནས་ཡོད་པ་དེར་དངོས་སུ་གྲུབ་པ་
མྱོང་གི་ཡོད། འོན་ཀྱང་། སྣང་བ་འདི་ལྟ་བུ་ཚང་མ་འཁྲུལ་སྣང་རེད། རྨི་ལམ་གྱི་ནང་དུ་
རང་ཉིད་མི་ཞིག་གི་རྩར་སོང་སྟེ། ཁོང་དངོས་སུ་ཡོད་མེད་བལྟ་ཆེད་ལག་པས་རེག་
ན། ཁོང་གི་ལུས་པོའི་སྲ་མཁྲེགས་ཀྱི་རང་བཞིན་དེ་མྱོང་ཐུབ། ཡིན་ཡང་། རང་གི་མིག་
ཤེས་དང་རེག་ཚོར་གྱི་ཤེས་པ་ལས་ལོགས་སུ་གྲུབ་པའི་ལུས་པོ་ཞིག་དེར་དངོས་སུ་
མེད། དབང་ཤེས་དང་འབྲེལ་བའི་སྣང་བ་འདི་དག་ལ་ཡོངས་སུ་ཡུལ་རང་བཞིན་གྱི་གྲུབ་
གནས་ཤིག་གིས་སྟོང་ཡོད། རྨི་ལམ་དུ་རང་གི་དངོས་ཁམས་ཀྱི་ལུས་པོ་དེ་དངོས་སུ་
ཡོད་པའང་འཁྲུལ་སྣང་རེད། ཡུལ་དང་ཡུལ་ཅན་གྱི་སྣང་བ་ཚང་མ་འདི་དག་ཟིན་པའི་
རང་གི་ཤེས་ཚོར་དང་འབྲེལ་ནས་གྲུབ་ཡོད། དེ་དག་ནི་དངོས་སུ་གྲུབ་ཡོད་པ་ཞིག་མིན་
ཡང་། ཁྱེད་ཀྱིས་རྨི་ལམ་ནང་གི་བྱུང་བ་ཁག་གི་རྒྱུ་འབྲས་ཀྱི་འབྲེལ་བ་དོན་དག་ཅན་
ངོས་འཛིན་བྱེད་ཐུབ། དེ་མཚུངས་སུ་ཉིན་མོའི་སྐབས་སུ་ང་ཚོས་ཡུལ་གྱི་རང་བཞིན་དུ་
མྱོང་བའི་བྱ་དངོས་དང་། རང་གི་ངོ་བོའི་འདུ་ཤེས་སོགས་ནི་རང་ངོས་ནས་གྲུབ་པ་ལྟར་
སྣང་ཡང་། སྣང་བ་འདི་དག་ཐམས་ཅད་འཁྲུལ་སྣང་ཡིན། རྩ་བའི་ཁྱད་པར་ཏེ། རྨི་ལམ་
ནང་གི་སྣང་བ་ནི་ང་ཚོའི་ཤེས་ཚོར་གཅིག་པུའི་ཐོན་བསྐྱེད་ཡིན་ལ། ཉིན་མོའི་སྣང་བ་ནི་



ནང་པའི་མཉམ་ཞུགས་ཀྱི་འཇིག་རྟེན།
2+1
ཕྱོགས་བསྡུས་རང་བཞིན་གྱི་འབྱུང་ཁུངས་ཕྲ་ཞིང་ཟབ་མོ་ཞིག་ལས་འབྱུང་ཞིང་། ངས་
མཐའ་མཇུག་གི་ལེའུ་ཞིག་གི་ནང་དུ་འདིའི་སྐོར་གླེང་རྒྱུ་ཡིན།
ང་ཚོ་ནི་དངོས་ཡོད་གནས་ལུགས་ལོག་པར་འཛིན་སྟངས་འདི་ལས་ཇི་ལྟར་རྒྱལ་ཐུབ་
བམ། བདུད་འཇོམས་རིན་པོ་ཆེས་སེམས་ཀྱི་རང་བཞིན་དེ་ཇི་ལྟར་ངེས་པར་བྱེད་པ་ལ་འགྲེལ་
བཤད་གནང་རྒྱུར། །
གང་ཡང་ཡིད་ལ་མི་བྱེད་པར་རིག་པ་མ་བཅོས་སོ་མར་ཅམ་གྱིས་བཞག་ལ།
ཁ་ནང་ལོག་གི་ཤེས་པས་སེམས་ཁོ་རང་གི་རང་ངོ་ལ་ཅེ་རེ་བལྟ། དེ་ལྟར་བལྟས་པས་
བལྟ་བྱ་དང་ལྟ་བྱེད། མྱང་བྱ་དང་མྱོང་བྱེད། ཡུལ་དང་ཡུལ་ཅན་སོགས་གཟུང་འཛིན་
ཐམས་ཅད་དང་བྲལ་བའི་ཡུལ་མེད་རང་གསལ་སྤྲོས་པའི་མཐའ་དང་བྲལ་བ་ཞིག་འཆར་
བས། དེ་ཀའི་སྟེང་དུ་མ་བཅོས་མ་བསླད་མ་བསྒྱུར་བར་སོ་ཁད་དེ་མཉམ་པར་བཞག
བདུད་འཇོམས་རིན་པོ་ཆེའི་གསུང་ལས་དྲངས་པའི་དུམ་ཚན་གཉིས་པོ་འདིས་
ལེ འུ་གོང་མའི་ནང་དུ་འགྲེལ་བརྗོད་བྱས་པའི་སྒོམ་མདོར་བསྡུས་ནས་བསྟན་འདུག
གསུང་དུམ་འདི་ཚོས་ཤེས་རབ་ཀྱི་ཕར་ཕྱིན་ལ་སྦྱང་བ་བྱེད་པའི་སྒོམ་གྱི་ཡང་སྙིང་
གཅིག་བསྒྲིལ་བྱས་ཡོད། སྒོམ་གྱི་ཉམས་ལེན་འདིའི་རིགས་ནི་ཡུལ་དང་། ཡུལ་ཅན་
གྱི་ཆོས་རྣམས་ལ་ངོ་བོ་ཉིད་ཀྱི་གྲུབ་གནས་ཤིག་ཡོད་པར་འཛིན་པའི་མ་རིག་པ་གཅོད་
ཕྱིར་དུ་གསར་གཏོད་བྱས་པ་ཞིག་རེད། མ་རིག་པ་འདི་ནི་སྡུག་བསྔལ་ཀུན་གྱི་རྩ་བ་
ཡིན། ཚུལ་ཁྲིམས་དང་བསམ་གཏན། སེམས་ལ་ཞིབ་ལྟ་བྱེད་པ་སོགས་ཐེ་བའི་ནང་
པའི་ཉམས་ལེན་མཐའ་དག་གི་མཐར་ཐུག་ནི་སྒོམ་གྱི་ཉམས་ལེན་འདི་ལྟ་བུ་ཡིན། དེ་ལྟ་ནའང་།
ཁྱེད་ཀྱིས་ཀློག་བཞིན་པའི་དཔེ་དེབ་འདི་ལྟ་བུས་སྒོམ་ཉམས་ཀྱི་སྐོར་ནས་ཁྱེད་ལ་བློ་བསྐྱེད་
ཁག་ཅིག་སྤྲོད་ངེས་ཀྱང་། ཉམས་མྱོང་ཅན་གྱི་དགེ་རྒན་ཞིག་གི་ལམ་སྟོན་གྱི་ཚབ་བྱེད་མི་ཐུབ་
པ་དེ་ཤེས་དགོས་རྒྱུ་གལ་ཆེ། །
ཕྱོགས་གཞན་ཞིག་ནས་བལྟས་ན། ཕྱི་ནང་གི་ཆོས་ཐམས་ཅད་ཀྱི་རང་བཞིན་
རྟོགས་སྟངས་ཤིག་ནི། ཆོས་དེ་རྣམས་ཐོག་མར་ཇི་ལྟར་སྐྱེ་བ་དང་། སྐྱེས་པའི་རྗེས་སུ་
ཇི་ལྟར་གནས་ཤིང་། མཐར་ཇི་ལྟར་ཡལ་བ་བཅས་ལ་བརྟག་དཔྱད་ནན་མོ་བྱེད་རྒྱུ་འདི་
རེད། གཟབ་ནན་གྱི་བརྟག་དཔྱད་འདི་ནི་བློ་རང་ཉིད་དང་། བློ་ལ་སྣང་བའི་ཆོས་གཉིས་



242 ནང་པའི་མཉམ་ཞུགས་ཀྱི་འཇིག་རྟེན།
ཀའི་ཐོག་ལ་བཀོལ་སྤྱོད་བྱེད་རུང་། དཔྱད་པ་འདི་ལྟ་བུ་བརྒྱུད་ནས་ཁྱེད་ཀྱིས་ཆོས་གང་
ཞིག་ཡིན་ཡང་རང་ཉིད་དང་། གཞན། གཉིས་ཀ གཉིས་ཀ་མ་ཡིན་པ་བཅས་ལས་ངོ་བོ་
ཉིད་ཀྱིས་གྲུབ་པ་ཞིག་མེད་པ་རང་ངོས་ནས་གསར་རྙེད་བྱེད་སྲིད། ཁྱེད་ནི་ཕྱི་ནང་གང་
རུང་གི་ཆོས་རྣམས་ཀྱི་སྟེང་དུ་གྲུབ་མེད་ལ། དེ་མཚུངས་སུ་ཕྱི་ནང་གང་རུང་གི་ཆོས་
རྣམས་ཀྱང་རང་ཉིད་ཀྱི་སྟེང་དུ་གནས་མེད། བདག་གི་འདུ་ཤེས་དང་། བདག་ལ་མངོན་
གྱུར་ཆགས་པའི་སྣང་བ་ཐམས་ཅད་རང་ཤུགས་ཀྱིས་སྐྱེ་ཞིང་། འདི་དག་ལ་ཕྱི་ནང་གང་
དུའང་གནས་གཞི་ཞིག་མེད་པ་ཡིན།
སེམས་ཀྱི་གཞི་རྟེན་དང་། སེམས་ལ་འཆར་བ་ཐམས་ཅད་ནི་ཀུན་གཞི་ཞེས་པའི་
སེམས་ཀྱི་བར་སྣང་དེ་ཡིན་ཞིང་། ཉིན་མོའི་དུས་སུ་འཇིག་རྟེན་གྱི་དངོས་གཟུགས་རང་
བཞིན་གྱི་འབྱུང་བ་ཚང་མ་དང་། དབང་ཤེས་ཀྱི་སྣང་འཛིན་མཐའ་དག སེམས་ཀྱི་བྱུང་
བ་ཐམས་ཅད་བཅས་བར་སྣང་དེའི་ཁྱབ་ཁོངས་སུ་ཕྱིར་མངོན་ནས་རྟོག་པས་འཛིན་གྱི་
ཡོད། རྨི་ལམ་གྱི་སྐབས་སུའང་བྱུང་བ་ཐམས་ཅད་སེམས་ཀྱི་བར་སྣང་འདི་ལས་སྐྱེས་
ནས་གྲུབ་པ་དང་། མཐའ་མར་སླར་ཡང་དེའི་ནང་དུ་ཐིམ་འགྲོ། དུས་རབས་བཅུ་དགུ་པའི་
བོད་ཀྱི་མཁས་དབང་བདུད་འཇོམས་གླིང་པས་ང་ཚོའི་གླེང་གཞི་འདིའི་སྐོར་ལ་འགྲེལ་
བརྗོད་གཤམ་གསལ་ལྟར་མཛད་འདུག
དེའི་ཕྱིར་ནམ་མཁའ་དང་བདག་གཞན་འདོད་ཡོན་ཐམས་ཅད་རོ་གཅིག་ཅིང་ཐ་
མི་དད་པ་ཡིན་པར་ཐག་ཆོད། སྣང་བ་མངོན་དུ་བྱེད་མཁན་ཡང་ནམ་མཁའི་གསལ་ཆ་
ཉིད་ལས་གཞན་མ་ཡིན་ཏེ། སེམས་ཀྱི་གཞི་དང་ངོ་བོ་ནམ་མཁའ་ཉིད་ཡིན་ཏེ། དེ་ལྟ་
བུ་ཡིད་ཡེ་གནས་ཀྱི་ཤེས་པ་དྭངས་གསལ་བའི་དབྱིངས་སུ་སྣ་ཚོགས་སྣང་བ་ནི་དཔེར་
ན་མེ་ལོང་དང་། ཆུ་དྭངས་གསལ་གྱི་ནང་དུ་གཟུགས་བརྙན་དང་གཟའ་སྐར་མཆེད་པ་
བཞིན་དུ་སྣང་བ་མཆེད་པ་ཡིན། ཤེས་པ་དྭངས་གསལ་དབུ་མ་ནམ་མཁའ་སྟོང་ཁྱབ་ཀྱི་
དབྱིངས་སུ་ཞུགས་ནས་ཁ་ནང་ལྟ་རུ་སོང་ཚེ་སྣང་སེམས་ཐམས་ཅད་མི་མངོན་པར་སྟོང་
ཁྱབ་ལུང་མ་བསྟན་དུ་འབྱམས་ཀླས་པ་ཡིན་ཏེ། སེམས་ཀྱི་གཞི་དབྱིངས་ངོ་བོ་སྟོང་ཁྱབ་
ཆེན་པོ་བདག་འཛིན་གྱི་ཕྱི་ནང་དུ་ཤར་བ་ཡིན་པར་ཐག་ཆོད།
དུམ་ཚན་འདིས་ཀུན་གཞིའི་བར་སྣང་དེ་བསྟན་ཞིང་། དེ་ནི་ལེའུ་བཅུ་གཉིས་པའི་



ནང་པའི་མཉམ་ཞུགས་ཀྱི་འཇིག་རྟེན།
243
ནང་དུ་གླེང་ཟིན་པ་ལྟར། ཡུལ་དང་ཡུལ་ཅན་གྱི་སྣང་བ་མཐའ་དག་གི་འབྱུང་ས་གསལ་
ཞིང་སྟོང་པའི་བར་སྣང་ཞིག་ཡིན། ཞོགས་པར་གཉིད་ལས་སད་དུས་དབང་ཤེས་ཀྱིས་
འཛིན་པའི་རང་གི་ཉེ་འཁོར་གྱི་སྣང་བ་ཐམས་ཅད་རང་ཉིད་ཀྱི་ཀུན་གཞིའི་བར་སྣང་ནས་
འབྱུང་གི་ཡོད། གཟུགས་སྒྲ་དྲི་རོ་རེག་བྱ་ལ་སོགས་པ་ནི་ཡོངས་སུ་ཕྱི་རོལ་ཡུལ་དུ་
ཡོད་པ་ལྟར་སྣང་ཡང་། སེམས་ཀྱི་བར་སྣང་འདི་ལ་ལྟོས་མེད་དུ་རང་ངོས་ནས་ཡུལ་གྱི་
འཇིག་རྟེན་ཞིག་གི་ནང་དུ་གྲུབ་མེད། དེ་མཚུངས་སུ་ང་ཚོའི་རྟོག་པ་དང་། སེམས་ཀྱི་
སྣང་བརྙན། འདོད་པ། མྱོང་ཚོར་བཅས་ཚང་མ་ཀུན་གཞིའི་ནང་དུ་འབྱུང་གི་ཡོད། ང་ཚོ་
གཉིད་མཐུག་པོ་ཁུགས་ནས་རྨི་ལམ་མེད་པའི་སྐབས་སུ་དབང་ཤེས་དང་། ཡིད་ཤེས་ཀྱི་
མངོན་ཚུལ་ཐམས་ཅད་ཀུན་གཞིའི་ནང་དུ་ཐིམ་ཞིང་། ང་ཚོས་རྨི་ལམ་རྨི་དུས་རྨི་ལམ་
གྱི་སྣང་ཚུལ་ཐམས་ཅད་ཀུན་གཞི་འདི་ལས་སྐྱེ་བ་ནི། མེ་ལོང་ནང་གི་གཟུགས་བརྙན་
ནམ་རྫིང་བུ་དྭངས་མོ་ཞིག་གི་ནང་དུ་འཆར་བའི་རྒྱུ་སྐར་དང་སྐར་མའི་སྣང་བརྙན་ཇི་
བཞིན་རེད། །
ཡུལ་དང་ཡུལ་ཅན་བར་གྱི་ཁྱད་པར་དེ་རང་ཉིད་ནི་ལྟོས་མེད་ཀྱི་བྱེད་པོ་ཞིག་ཏུ་
འཛིན་པའི་རྩ་བའི་རྒྱུ་རྐྱེན་འདིར་བརྟེན་ནས་འབྱུང་གི་ཡོད། རྟོག་པས་བར་སྣང་ནས་
སྣང་བ་འབྱུང་དུ་འཇུག་པ་འདིའང་རྒྱུ་རྐྱེན་གཞན་ཞིག་ཡིན། ང་ཚོས་ཆོས་ག་གེ་མོ་ཞིག་
གྲུབ་པར་འཛིན་པའི་སྒྲོ་བཏགས་དེ་བཅོམ་ན། ཆོས་དེ་ཉམས་པའམ་ཡོངས་སུ་ཡལ་
འགྲོ། ཆོས་ཐམས་ཅད་ནི་རྟེན་ཅིང་འབྲེལ་བའི་བྱུང་བ་ལས་སྐྱེས་ནས་སྣང་བ་ཙམ་ཡིན་
ལ། སོ་སོ་རང་ངོས་ནས་གྲུབ་པ་ཞིག་ནམ་ཡང་ཡོད་པ་མིན།
སངས་རྒྱས་ཀྱི་གསུང་ལ་ཡར་ཁུངས་འདེད་བྱེད་ཐུབ་པའི་རྟེན་འབྱུང་དང་། སྟོང་
ཉིད་ཀྱི་རྣམ་གཞག་འདི་དག་དང་ཆ་མཐུན་པ་ཞིག་ཡོ་རོབ་ཀྱི་ལྟ་གྲུབ་རིག་པ་དང་ཚན་
རིག་གི་ལོ་རྒྱུས་ཀྱི་ནང་དུའང་བྱུང་མྱོང་། གཅིག་ནི་ལྟ་གྲུབ་རིག་པའི་ལས་འགུལ་
ཏེ། མངོན་སུམ་རིག་པ་ཡིན་ཞིང་། འདི་ནི་དུས་རབས་བཅུ་བཞི་པའི་ནང་དུ་ ཝི་ལེམ་
William of Ockham: (1285-1349) གྱི་བརྩམས་ཆོས་ཁག་ལ་བརྟེན་ནས་འགོ་
བཙུགས་ཡོད། མངོན་སུམ་རིག་པ་ནི་ཤེས་བྱའི་རྣམ་གཞག་གི་ལྟ་གྲུབ་ཅིག་ཡིན་
ལ། འདིས་ལྷན་སྐྱེས་ཀྱི་བློའི་དོན་སྤྱི་དེ་དོར་ནས་མྱོང་བ་དང་། ལྷག་པར་དབང་ཤེས་



244
2++ ནད་པའི་མཉམ་ཞུགས་ཀྱི་འཇིག་རྟེན།
ཀྱི་སྣང་འཛིན་ནི་སྤྱི་མཚན་གྲུབ་ཚུལ་གྱི་བརྒྱུད་རིམ་གྱི་ནང་དུ་གལ་ཆེན་ཡིན་པ་གཙོ་
བོར་བཟུང་ཡོད། དུས་རབས་བཅོ་བརྒྱད་པ་ནས་བཟུང་ལྟ་གྲུབ་སྨྲ་བའི་མི་རབས་མང་
པོ་ཞིག་གིས་མངོན་སུམ་རིག་པ་ལ་འགྲེལ་བཤད་སྣ་ཚོགས་ཤིག་རྒྱག་པ་དང་། དུས་
རབས་ཉི་ཤུ་པའི་དངོས་ཁམས་རིག་པའི་མདུན་བསྐྱོད་ཀྱིས་ལྟ་ཚུལ་དེར་སྟོབས་ཤུགས་
བསྐྱེད་དེ། ནང་དོན་རིག་པའི་མཇུག་སྡོམ་དང་ཧ་ལས་པའི་འདྲ་མཚུངས་ཀྱི་མཐའ་སྡོམ་
འཇོག་གི་ཡོད།།



ལེའུ་བཅུ་དགུ་པ་ཉམས་ལེན།
དངོས་གཟུགས་ཀྱི་སྟོང་པ་ཉིད།
༄༅། །རང་གི་ལུས་པོ་དང་། ངག སེམས་བཅས་སོ་སོའི་རང་བྱུང་གི་སྡོད་ལུགས་སུ་
བཞག་སྟེ། ཤེས་ཚོར་རང་གི་མདུན་གྱི་བར་སྣང་དུ་ངལ་གསོའི་ངང་དུ་ཞོག འདི་ཡང་
རྟོག་པའི་སྤྲོས་པ་དང་། དམིགས་པ་ཅི་ཡང་མེད་པར་གསལ་ཞིང་བརྟན་པོ་ཡིན་པ་ཞིག་
བྱ་དགོས།
ད་ནི་རང་གི་ཡིད་བྱེད་དེ་དངོས་གཟུགས་ཀྱི་འཇིག་རྟེན་ནང་གི་ཆོས་ཏེ། རང་གི་
ལུས་པོ་ལྟ་བུའི་ཐོག་ལ་སྐོར་བ་དང་། ལུས་པོ་ཞེས་ཕར་བཏགས་པའི་ཡུལ་དེར་དཔྱད་
པ་ཐོངས། རྟོག་པ་ཉུང་ཅི་ཐུབ་ཀྱིས་ལུས་པོའི་སྣང་ཚུལ་དང་། ལུས་པོའི་ཕྱི་ནང་གཉིས་
ཀའི་རེག་ཚོར་ལ་ཐད་ཀར་ཞིབ་ལྟ་བྱེད་དགོས། སྣང་ཚུལ་བྱེ་བྲག་པ་དེ་དག་གང་རུང་
ཞིག་རང་གི་ལུས་པོ་ཡིན་ནམ། དེ་དག་ནི་སོ་སོར་མིང་རེ་ཡོད་པའི་སྣང་ཚུལ་ཙམ་རེད་
དམ། མིག་ཤེས་ཀྱིས་སྤྱོད་ཡུལ་དུ་གྱུར་པའི་ལག་ངར་ནི་ལག་ངར་གྱི་སྣང་བ་ཙམ་ལས་
ལུས་པོ་མིན་ཞིང་། ལུས་པོའི་ནང་གི་སྲ་ཞིང་དྲོ་བའི་རང་བཞིན་དང་། གཡོ་འགུལ་གྱི་
རེག་ཚོར་བཅས་ཀྱང་ལུས་པོ་མ་ཡིན་པར་རེག་ཚོར་ཙམ་རེད། གལ་ཏེ་ལུས་པོའི་གྲུབ་
ཆ་སོ་སོར་དཔྱད་པ་བཏང་ན། དེ་དག་རེ་རེར་མིང་རེ་ཡོད་ཀྱང་། རང་གི་ལུས་པོ་མིན་
པ་གསལ་པོར་མཐོང་ཐུབ། ཁྱེད་ཀྱིས་གྲུབ་ཆ་དང་ཁྱད་ཆོས་འདི་དག་ལས་ལོགས་སུ་
དང༌། སྣང་ཚུལ་བྱེ་བྲག་པ་དེ་དག་ལས་ལོགས་སུ་རང་གི་ལུས་པོ་སྟེ། ཁྱད་ཆོས་འདི་
དག་ལྡན་ཞིང་སྣང་ཚུལ་དེ་དག་མངོན་པར་བྱེད་པའི་ཆོས་ཤིག་ངོས་འཛིན་བྱེད་ཐུབ་



246 དངོས་གཟུགས་ཀྱི་སྟོང་པ་ཉིད།
བམ། རང་ངོས་ནས་གྲུབ་ཅིང་དངོས་ཡོད་ཀྱི་རང་བཞིན་ཞིག་ལུས་པོ་ལ་ཡོད་དམ།
རང་བཞིན་དེ་ནི་རང་གི་ཆ་ཤས་དང་། ཡང་ན་དེ་དག་ལས་ལོགས་སུ་རྙེད་རྒྱུ་ཞིག་ཡིན་
ནམ། དཔྱད་པ་འདིའི་ནང་དུ་མཐའ་མར་ཁྱེད་རང་ལུས་པོའི་སྟོང་པ་ཉིད་དེ། ཅི་ཡང་མེད་
པ་དང་། ཐ་ན་རང་གི་མིང་ཙམ་ཡང་མི་ལྷག་པའི་གནས་ལུགས་ཤིག་ཏུ་སླེབས་སམ། །
དངོས་གཟུགས་ཀྱི་འཇིག་རྟེན་དུ་རང་གི་མྱོང་བའི་འབྱུང་ཁམས་ཁག་སྟེ། སྲ་
མཁྲེགས་དང་གཤེར་གཟུགས། དྲོན་མོ་དང་གྲང་མོའི་རང་བཞིན་གྱི་ཆོས་དང་། གཡོ་
འགུལ་བྱེད་ཀྱིན་པའི་ཆོས་བཅས་ལ་བསམ་གཞིགས་གྱིས། ཁྱེད་ཀྱིས་ཆོས་དེ་དག་གི་
ངོ་བོ་ཉིད་ཀྱི་རང་བཞིན་དེ་འཚོལ་སྐབས། རང་བཞིན་དེ་ནི་སོ་སོའི་གྲུབ་ཆའི་ཁྲོད་དང་།
ཡང་ན་དེ་དག་ལས་ལོགས་སུ་རྙེད་ཐུབ་བམ། གྲུབ་ཆ་གང་རུང་ཞིག་ལ་ངོ་བོ་ཉིད་ཀྱིས་
གྲུབ་པའི་ཁྱད་ཆོས་ཤིག་ལྡན་ནམ། དེ་འདྲའི་ཁྱད་ཆོས་ནི་འཁྲུལ་སྣང་དེ་དག་ལ་བརྡ་ཙམ་
དུ་ཕར་སྦྱར་ཡོད་པ་ཞིག་ཡིན་ནམ། ཐ་ན་སྣང་བའི་རྣམ་གྲངས་དེའང་མིའི་རྟོག་བཏགས་
ཤིག་རེད། དེ་མཚུངས་སུ་ཡུལ་དང་ཡུལ་ཅན་དང་། ཡོད་པ་དང་མེད་པའི་རྣམ་གྲངས་
འདིའང་རྟོག་བཏགས་ཤིག་ཡིན་ཞིང་། འདི་དག་ལ་སོ་སོ་འཛིན་པའི་བློ་ལས་ལོགས་སུ་
གྲུབ་གནས་ཤིག་མེད།
ཐ་ན་གལ་ཏེ་ཁྱེད་ཀྱིས་སྣང་ཚུལ་འདི་དག་ནི་དངོས་ཡོད་མིན་ཞིང་། སྟོང་པ་ཡིན་
པའི་མཇུག་སྡོམ་འཇོག་པའི་སྐབས་སུའང་། སྟོང་ཉིད་ཅེས་པའི་བརྡ་འདི་ནི་ཚིག་དང་
རྟོག་པ་ཙམ་ཡིན་མིན་ལ་དཔྱད་དགོས། མྱོང་བའི་འཇིག་རྟེན་དེ་གྲུབ་ལུགས་ཀྱི་ནང་
དུ་ཐོག་མར་ང་ཚོས་རང་ཉིད་ཀྱི་འཚོ་གནས་དེ་བདག་ཏུ་འཛིན་པ་དང་། ཆོས་གཞན་
ཐམས་ཅད་གཞི་རྟེན་འདིའི་སྟེང་ནས་རང་ཉིད་ལས་ལོགས་སུ་གནས་པར་ངོས་འཛིན་
བྱེད་པ་རེད། ཤེས་ཚོར་ལ་སྣང་བ་ཙམ་གཞིར་བཞག་སྟེ། རྣམ་རྟོག་གིས་ངོས་འཛིན་
བྱེད་པའི་བརྒྱུད་རིམ་འདིར་བརྟེན་ནས་ཆོས་རྣམས་གྲུབ་ཡོད། ང་ཚོས་ཆོས་ཤིག་ལ་
བརྡ་ཞིག་ཕར་སྦྱར་ཏེ། རྟོག་པའི་ངོས་ནས་ཆོས་དེ་བྱེ་བྲག་ཏུ་འཛིན་པའི་སྐབས་སུ་ཆོས་
དེ་ནི་ང་ཚོའི་བསམ་བློའི་ནུས་རྩོལ་དག་ལ་ལྟོས་མེད་དུ་གནས་ཡོད་པར་སྣང་། དེ་ནས་
སྣང་བ་ལ་འགྱུར་ལྡོག་དང་། ཆོས་ཤིག་ལ་སྦྱར་བའི་ང་ཚོའི་སྒྲོ་བཏགས་དེ་ཉམས་དུས།
ཆོས་དེའང་ཡལ་བ་ལྟར་སྣང་གི་ཡོད། ཆོས་ཐམས་ཅད་ནི་རྟེན་ཅིང་འབྲེལ་བའི་བྱུང་བའི་



དངོས་གཟུགས་ཀྱི་སྟོང་པ་ཉིད།
247
སྣང་བ་ཙམ་དུ་གྲུབ་པ་ལས་ཅི་ཡང་མིན་ཞིང་། ང་ཚོས་དཔྱད་པ་ནན་མོ་ཞིག་བརྒྱུད་ནས་
མཐོང་ཐུབ་པ་ནི། ཆོས་གང་ཞིག་ཡིན་རུང་སོ་སོའི་རང་ངོས་ནས་དོན་དངོས་སུ་གྲུབ་པ་
གཅིག་ཀྱང་མེད་པ་འདི་ཡིན། །
ད་དུང་རང་ཉིད་གཉིད་ཁུག་པ་དང་། ཉིན་མོའི་དངོས་ཡོད་གནས་ལུགས་དང་
འབྲེལ་ཞིང་ཡུལ་གྱི་རང་བཞིན་དུ་འཛིན་པའི་སྣང་བ་ཐམས་ཅད་དེ། སྲོག་ཤུགས་མེད་
པའི་འཇིག་རྟེན་དང་། འཇིག་རྟེན་དེར་གནས་པའི་སེམས་ཅན། སྒོ་ལྔའི་ཤེས་པའི་ཡུལ་
གྱི་ཆོས་ཐམས་ཅད་ཀྱི་སྣང་བ་དེ་ནི་ཀུན་གཞིའི་བར་སྣང་དུ་ཐིམ་འགྲོ། ང་ཚོ་གཉིད་ལས་
སད་དུས་ང་ཡོད་ཅེས་པའི་འདུ་ཤེས་ཤིག་ལྷན་དུ་སྐྱེ་ཞིང་། སྔར་བཞིན་བདག་འཛིན་གྱི་
སྣང་བ་འདི་ལས་ཕྱི་ནང་གཉིས་ཀའི་ཆོས་ཐམས་ཅད་དེ། རྟེན་དང་བརྟེན་པའི་འཇིག་རྟེན་
དང༌། དབང་ཤེས་ཀྱིས་འཛིན་པའི་ཆོས་ཐམས་ཅད་ཀྱི་སྣང་བ་དེ་ནི་རྨི་ལམ་བཞིན་ཀུན་
གཞི་ལས་འབྱུང་བ་ཞིག་རེད། ཕྱི་ནང་གི་སྣང་བ་དེ་དག་གི་ཁྲོད་ན་ང་ཚོས་ཁག་ཅིག་ནི་
བདག་དང་བདག་གིར་འཛིན་པ་དང་། གཞན་དག་ནི་ངོ་བོ་ཉིད་ཀྱིས་གྲུབ་པའི་ཡུལ་རང་
བཞིན་དུ་འཛིན་གྱི་ཡོད། འདི་ལྟར་ང་ཚོས་ཆོས་ཐམས་ཅད་ནི་ངོ་བོ་ཉིད་ཀྱིས་གྲུབ་པར་
འདོད་པའི་ལོག་ཤེས་འདི་རྒྱུན་འཁྱོངས་བྱེད་ཀྱི་ཡོད། སྣང་བ་ཐམས་ཅད་དང་སེམས་ཀྱི་
རང་བཞིན་ནི་གསལ་ཞིང་སྟོང་པ་ཉིད་ཡིན་པར་རྟོགས་ན། ད་གཟོད་ང་ཚོ་ལོག་ཤེས་འདི་
ལས་གྲོལ་ནས་དངོས་ཡོད་གནས་ལུགས་ཇི་བཞིན་དུ་མཐོང་ཐུབ་རྒྱུ་རེད།།



ལེའུ་ཉི་ཤུ་པ་རྣམ་གཞག
ཚན་རི ག་དང་། ལྟ་གྲུབ་རི ག་པའི་མཉམ་ཞུགས་ཀྱི་འཇིག་རྟེན།
་
་་་་
༄༅། །དངོས་ཁམས་རིག་པའི་ནང་དུ་ནིའུ་ཊན་གྱིས་གསར་རྙེད་བྱས་པའི་གོ་རྟོགས་
ཁག་ལ་བརྟེན་ནས། དུས་རབས་བཅོ་བརྒྱད་པའི་ཕྱེད་གོང་མའི་མགོ་སྟོད་དུ་ནུབ་
ཕྱོགས་ཀྱི་ཚན་རིག་པ་དང་ལྟ་གྲུབ་སྨྲ་བ་ཚོར་གདེང་ཚོད་ཅིག་སྐྱེས་པ་ནི། ཚན་རིག་
གིས་ཞིབ་ལྟའི་བྱེད་ཐབས་འདྲ་མིན་དང་། བསམ་བློ་ལ་ལྟོས་མེད་དུ་རང་ངོས་ནས་གྲུབ་
པའི་འཇིག་རྟེན་ཀྱི་དངོས་ཁམས་རང་བཞིན་མཐར་ཐུག་དེ་ཇི་བཞིན་དུ་རྟོགས་ཀྱིན་པ་
འདི་རེད། གྷ་ལེ་ལེའོ་ཡི་ཐོག་མའི་འཚོལ་ཞིབ་དང༌། ཚན་རིག་གི་གསར་བརྗེའི་སྲོལ་
འབྱེད་མཁན་གཞན་དག་གིས་འཇིག་རྟེན་གྱི་ཁམས་ལ་དཀོན་མཆོག་རང་ཉིད་ཀྱི་སྤྱན་
ལམ་ནས་ལྟ་ཚུལ་བཟུང་བ་དེར་འབྲས་བུ་ཐོན་གྱི་ཡོད་པར་བསམས་ཤིང་། སྐབས་དེའི་
དངོས་ཁམས་རིག་པ་སྨྲ་བ་ཚོས་དཀོན་མཆོག་གིས་འཇིག་རྟེན་འདི་ཇི་ལྟར་བཀོད་པ་
བཞིན་དུ་རང་ཉིད་ཀྱིས་འཇིག་རྟེན་འདིའི་ཡུལ་གྱི་རང་བཞིན་མཐར་ཐུག་དེ་རྟོགས་ཀྱིན་
པར་འདོད་ཡོད། ལྟ་གྲུབ་རིག་པའི་ལྟ་ཚུལ་འདི་ནི་གཟུགས་འདས་ཀྱི་བདེན་གྲུབ་རིང་
ལུགས་ཡིན་ཞིང་། དེ་གཞིར་བཞག་ན། འཇིག་རྟེན་ནི་སེམས་ལ་ལྟོས་མེད་ཀྱི་ཆོས་
རྣམས་ལས་གྲུབ་པ་དང་། འཇིག་རྟེན་གྱི་རང་བཞིན་སྐོར་ལ་ཆ་ཚང་ཞིང་བདེན་པ་ཡིན་
པའི་འགྲེལ་བཤད་གཅིག་རང་ཞིག་ལས་མེད། དེ་བཞིན་དུ་བདེན་པ་ནི་ལྟོས་མེད་དུ་གྲུབ་
པའི་འཇིག་རྟེན་དང་། དེའི་འགྲེལ་བཤད་བར་གྱི་མཐུན་ཆ་ལྟ་བུའི་ངོས་ནས་འཇོག་གི་
ཡོད། ལྟ་བ་འདིའི་བསྟན་དོན་ནི་ཚན་རིག་པ་ཚོས་རྩ་བའི་ཆ་ནས་རང་གི་འཚོལ་ཞིབ་



2.50 ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
འཇུག་ཡུལ་གྱི་ཆོས་རྣམས་ལ་འགྲེལ་བཤད་རྒྱག་ཐུབ་པ་དེ་རེད། ཆོས་དེ་རྣམས་ནི་
ཡུལ་གྱི་ངོས་ནས་གྲུབ་པར་བདེན་འཛིན་བྱས་ཏེ། བྱེད་པ་པོ་གང་རུང་ཞིག་གིས་ཕར་
སྦྱར་བའི་འགྲེལ་བརྗོད་དང་། འགྲེལ་དོན་གང་ལའང་ལྟོས་མེད་ཡིན། །
ལྟ་ཚུལ་འདི་ལ་ཨ་རེ་ལན་ཌི་ Ireland ནས་ཡིན་པའི་ལྟ་གྲུབ་སྨྲ་བ་ འཇོར་ཇི་
བྷར་ཁི་ལི་ George Berkeley: (1685-1754) ཡིས་དོགས་འཇུག་ཕྲ་མོའི་སྒོ་ནས་
ཡ་ལན་སྤྲད་དེ། མངོན་སུམ་རིག་པ་སྨྲ་བ་ཚོའི་ཤེས་རྟོགས་ཀྱི་རྣམ་གཞག་དེ་ཡོངས་སུ་
ལམ་གསར་པ་ཞིག་གི་ནང་དུ་བསྐྱལ་ཡོད། ཁོང་གིས་རང་ལོ་སུམ་ཅུ་སོ་དྲུག་གི་ཐོག་ཡེ་
ཤུ་ཆོས་ལུགས་རིག་པའི་འབུམ་རམས་པའི་གོ་གནས་བླངས། ལོ་བཅུ་གསུམ་གྱི་རྗེས་
སུ་ཁོང་ནི་ཨར་ལན་ཌིའི་ཡེ་ཤུ་ཆོས་སྡེའི་ཆོས་དཔོན་ལ་བསྐོ་བཞག་བྱས་པ་རེད། ཁོང་
གིས་ང་ཚོའི་རྣམ་གཞག་ཚང་མ་མིའི་རིགས་ཀྱི་འདུ་ཤེས་དང་། ཞིབ་ལྟ་གཞིར་བཞག་གི་
སྣང་ཚུལ་ཙམ་མིན་ནམ་ཞེས་བསམ་གཞིགས་གནང་ཞིང་། ང་ཚོས་རྣམ་གཞག་དེ་དག་
གིས་རང་ཉིད་ཀྱི་བསམ་བློ་དང་ཞིབ་ལྟ་ལས་ལོགས་སུ་གནས་པའི་དངོས་ཡོད་འཇིག་
རྟེན་གྱི་ཆོས་གང་རུང་ཞིག་ཇི་བཞིན་མཚོན་པ་ཇི་ལྟར་ཤེས་ཐུབ་བམ། བྷར་ཁི་ལི་ཡིས་
ལན་ནི་མིའི་རིགས་ཀྱི་རྣམ་གཞག་དང་། རང་བྱུང་ཁམས་ཀྱི་ཡུལ་རང་བཞིན་གྱི་འཇིག་
རྟེན་བར་ལ་མཐུན་ཆ་ཞིག་ཡོད་པར་ར་སྤྲོད་དང་། མེད་པར་སུན་འབྱིན་གང་ཡང་བྱེད་
ཐབས་མེད་པ་འདི་ཡིན། དངོས་ཁམས་རིག་པ་བ་ཚོས་སོ་སོའི་ཞིབ་ལྟ་ཐམས་ཅད་ཀྱི་
རྒྱུ་རྐྱེན་ནི་དངོས་ཁམས་རང་བཞིན་གྱི་ཆོས་རྣམས་ཡིན་པར་འདོད་ཀྱང་། ཁོང་གིས་
ཆོས་གཞན་ཞིག་གིས་སྣང་ཚུལ་དེ་རྣམས་བསྐྱེད་པའི་ལྟ་ཚུལ་བཟུང་ཡོད། བྷར་ཁི་ལི་
ཡིས་དཀོན་མཆོག་གིས་དངོས་ཁམས་ཀྱི་ཆོས་ཅི་ཡང་མ་བསྐྲུན་པར་ང་ཚོའི་བློ་ངོར་
ཆོས་དེ་དག་གི་སྣང་བ་འབྱུང་བར་བྱེད་པའི་ལྟ་ཚུལ་བཏོན་པ་རེད། ལྟ་བ་འདི་ལ་ཡུལ་
ཅན་སེམས་གཙོ་རིང་ལུགས་ཟེར་ཞིང་། འདི་གཞིར་བཞག་ན། སྡོང་པོ་ཞིག་འཛིན་པའི་
མི་ཞིག་གི་ཤེས་པ་དེ་ནི་མི་དེའི་བློ་ངོར་དཀོན་མཆོག་གིས་བསྐྱེད་པའི་བསམ་བློ་ཞིག་
ཡིན། མི་དེར་སྣང་གི་མེད་པའི་སྐབས་སུ་སྡོང་པོ་དེ་ནི་དཀོན་མཆོག་གི་ཐམས་ཅད་
མཁྱེན་པའི་བློ་ངོ་རུ་མུ་མཐུད་ནས་གནས་ཡོད། མདོར་བསྡུས་ནས་བཤད་ན། དཀོན་
མཆོག་གི་བློ་ཡིས་ང་ཚོའི་དབང་ཤེས་ཀྱི་སྣང་འཛིན་ལ་གཞི་རྟེན་དུ་གྲུབ་པའི་ཡུལ་



ཚན་རིག་དང་། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
251
དངོས་ཁམས་ཀྱི་རང་བཞིན་ཡིན་པའི་འཇིག་རྟེན་ཞིག་མ་བསྐྲུན་པར་ཐད་ཀར་ང་ཚོའི་
འཇིག་རྟེན་གྱི་མྱོང་བ་ཐམས་ཅད་བསྐྱེད་པ་འདི་རེད།
སེམས་གཙོ་སྨྲ་བའི་ལུགས་ཀྱི་མངོན་སུམ་རིག་པ་འདིའི་ནང་དུ་ང་ཚོར་གང་
ཞིག་སྣང་བ་ནི་ང་ཚོས་ཤེས་པ་དང་འཛིན་པའི་ཆོས་ཁོ་ན་དེ་ཡིན། དེར་བརྟེན་ང་ཚོས་
དངོས་ཡོད་དང་། ཡང་ན་དངོས་གཟུགས་ཞེས་བརྗོད་པའི་ཆོས་རྣམས་ནི་རང་གི་སྣང་
འཛིན་གྱི་འདུས་དོན་ཙམ་གྱིས་གྲུབ་པ་ཞིག་ལས་ཅི་ཡང་མིན། ཡོད་པ་ལ་སྣང་དགོས་
ཞེས་པའི་རྩ་དོན་འདིས་བྷར་ཁི་ལི་ཡིས་ལྟ་གྲུབ་རིག་པ་མདོར་དྲིལ་ནས་བསྟན་ཞིང་། དེ་
ཡང་ང་ཚོས་མངོན་སུམ་དུ་རྟོགས་ཐུབ་པ་ཁོ་ན་ནི་རང་གི་སྣང་འཛིན་གྱི་ཚོར་སྣང་དང་།
ཆོས་དག་གི་དོན་སྤྱི་ཙམ་ཡིན་པ་ལས། དངོས་གཟུགས་ཞེས་བརྗོད་པའི་གཞན་ལ་ལྟོས་
མེད་དང་ཡུལ་དུ་གྲུབ་པ་ཞིག་མིན། རྩ་བའི་བརྗོད་དོན་གསུམ་གྱིས་ཁོང་གི་ལྟ་གྲུབ་
རིག་པའི་སྒྲོམ་གཞི་དེ་མཚོན་ཐུབ་སྟེ། འཇིག་རྟེན་གྱི་སྐོར་ལ་ཡོད་པའི་ང་ཚོའི་ཤེས་
རྟོགས་གང་ཡིན་རུང་མངོན་སུམ་གྱི་སྣང་འཛིན་ཁོ་ན་ལས་འབྱུང་དགོས་ཤིང༌། འཇིག་
རྟེན་སྐོར་གྱི་འཁྲུལ་ཤེས་ཁག་ནི་ང་ཚོར་གང་ཞིག་སྣང་བ་དེ་དག་གི་སྐོར་ལ་བསམ་བློ་
བཏང་བའི་འབྲས་བུ་ཡིན་པ་དང་། ང་ཚོའི་འཇིག་རྟེན་གྱི་ཤེས་རྟོགས་རྣམས་ལྷད་མེད་
དང་ཡང་དག་ཏུ་གཏོང་བ་ལ་བསམ་བློ་དང་། སྐད་བརྡ་ཚང་མ་སྣང་འཛིན་ལྷད་མེད་ལས་
མར་བཤུ་དགོས་པ་བཅས་རེད། གལ་ཏེ་ལྷད་མ་འདྲེས་བའི་སྣང་འཛིན་འདི་ལྟ་བུ་ལ་
འཚོལ་སྙེག་བྱས་ཚེ། ང་ཚོས་རང་བྱུང་གི་འཇིག་རྟེན་དང་། འགྲོ་བ་མིའི་སེམས་ཀྱི་སྐོར་
ལ་ཡོད་སྲིད་པའི་གོ་རྟོགས་ཟབ་ཤོས་དེ་རྙེད་ཐུབ་པར་ཁོང་གིས་རྩོད་སྒྲུབ་གནང་འདུག
ཚན་རིག་པ་དང་། ནུབ་ཕྱོགས་ཀྱི་ལྟ་གྲུབ་སྨྲ་བ་གཉིས་ཀས་སེམས་གཙོ་རིང་
ལུགས་འདི་དང་བ་ཆེན་པོའི་སྒོ་ནས་ཁས་ལེན་བྱས་མེད་ནའང་། འཇིག་རྟེན་གྱི་ཤེས་
རྟོགས་ནི་རང་གི་སྣང་འཛིན་ལྷད་མེད་དུ་བསྒྱུར་བ་ལ་བརྟེན་ནས་ཡང་དག་ཏུ་གཏོང་ཆོག་
པའི་དོན་སྤྱི་འདི་སྔ་མོ་ནས་ནང་དོན་རིག་པའི་ནང་དུ་ཡོངས་ཁྱབ་ཡིན། གནའ་བོའི་རྒྱ་
གར་དུ་ཤེས་རྟོགས་ལ་འཇུག་སྒོ་གཙོ་བོ་གསུམ་སྟེ། གཞུང་དང་མཁས་པ་ལས་ལུང་
འདྲེན་དང་། གཏན་ཚིགས་རང་བཞིན་གྱི་རིགས་པ། མངོན་སུམ་གྱི་སྣང་འཛིན་བཅས་
ཡོད་པའི་ནང་ནས་སངས་རྒྱས་ཀྱིས་མཐའ་མ་འདི་དར་སྤེལ་གཏོང་བ་ནི་གལ་ཆེན་དུ་



2.52
ཚན་རིག་དང༌ ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
ས་-
，
，，
，
བཟུང་ཡོད། ཁོང་གིས་ལྷག་པར་དུ་སེམས་དང་། དེ་དང་དབང་ཤེས་ཀྱི་མྱོང་བའི་འབྲེལ་
བ་གཉིས་ལ་ཞིབ་ལྟ་བྱེད་པ་ནི་དངོས་ཡོད་གནས་ལུགས་ཇི་བཞིན་དུ་མཐོང་བའི་ཤེས་
རྟོགས་འཚོལ་སྙེག་གི་ཐབས་ལམ་ཤིན་ཏུ་ནུས་ལྡན་ཞིག་ཡིན་པར་གསུངས། ནང་པའི་
སྲོལ་རྒྱུན་ལ་མཚོན་ན། ནོར་འཁྲུལ་གྱི་འབྱུང་ཁུངས་ཆེ་ཤོས་ནི། ཕྱིའི་འཇིག་རྟེན་ལ་
རང་གི་རྟོག་པས་སྒྲོ་འདོགས་པ་འདི་ཡིན་ཞིང་། མྱང་འདས་ཀྱང་མངོན་སུམ་རྟོག་བྲལ་
གྱི་མྱོང་བའི་ངོས་ནས་འཐོབ་རྒྱུ་ཞིག་ཡིན། །
ཨི་མལ་ནུ་ ཁན་ཊ་ Immanuel Kant ནི་ཡོ་རོབ་ཀྱི་དེང་རབས་ཀྱི་ལྟ་གྲུབ་སྨྲ་
བ་ཚོའི་ནང་ནས་རྣམ་དཔྱོད་དང་ཤུགས་རྐྱེན་ཆེས་ཆེ་ཤོས་ཤིག་རེད། ཁོང་གིས་བྷར་
ཁི་ལིའི་ཡུལ་ཅན་སེམས་གཙོ་རིང་ལུགས་འདི་ཁས་ལེན་གནང་མེད་ནའང་། ང་ཚོས་
རང་གི་བསམ་བློ་དང་སྣང་འཛིན་ལ་ལྟོས་མེད་དུ་གྲུབ་པའི་འཇིག་རྟེན་དེའི་སྐོར་རྟོགས་
ཐུབ་པའི་ལྟ་ཚུལ་འདིར་སོམ་ཉི་བྱས་ཡོད། ཁན་ཌ་ནི་ཆོས་ལུགས་ལ་དད་ཞེན་ཆེ་ཞིང་།
མཆོད་བཀུར་དང་དམ་པའི་གསུང་རབ་ཀྱི་ངོ་གདོང་གི་དོན་དག་གཙིགས་ཆེན་དུ་འཛིན་
པའི་ཡེ་ཤུའི་ཁྱིམ་ཚང་ཞིག་ཏུ་འཚར་ལོངས་བྱུང་སྟེ། མཐའ་མར་རང་གི་སྐབས་དུས་ཀྱི་
ཆོས་ལུགས་ཀྱི་སྤུས་ཚད་ལ་སྐྱོན་བརྗོད་བྱས་ཡོད་ནའང་། དཀོན་མཆོག་ལ་བཅངས་
པའི་རང་གི་ཡིད་ཆེས་དེ་ནམ་ཡང་དོར་མེད། ཁོང་གི་ལྟ་གྲུབ་རིག་པ་གཞིར་བཞག་ན།
ང་ཚོས་ཞིབ་ལྟ་བྱེད་སའི་ཆོས་རྣམས་ནི་ཞིབ་ལྟ་བྱེད་ཐབས་ཀྱི་རྣམ་པ་དང་འབྲེལ་བའི་
ཐོག་ནས་བྱུང་བའི་སྣང་ཚུལ་ལས་གྲུབ་པ་དང་། ཡུལ་གྱི་འཇིག་རྟེན་སྐོར་གྱི་ང་ཚོའི་འདུ་
ཤེས་ཚང་མའང་མིའི་རིག་སྟོབས་དང་འབྲེལ་བ་ཟབ་ཅིང་། དེ་དག་གིས་རང་ངོས་ནས་
གྲུབ་པའི་དངོས་ཁམས་ཀྱི་དངོས་ཡོད་གནས་ལུགས་དེ་ཇི་བཞིན་དུ་མཚོན་མི་ཐུབ། དེ་
མཚུངས་སུ་ཁ་ནང་དུ་ཕྱོགས་པའི་དཔྱད་པའམ་ཤེས་བཞིན་བརྒྱུད་ནས་རང་སེམས་ཀྱི་ངང་ཚུལ་
དང༌། ནུས་རྩོལ་སོགས་ལ་ཞིབ་ལྟ་བྱེད་སྐབས། ང་ཚོས་འཛིན་ཐུབ་པ་ཁོ་ན་ནི་སེམས་ཁམས་
ཀྱི་སྣང་ཚུལ་ཙམ་ལས། སྣང་ཚུལ་དེ་དག་གི་ཡུལ་ཅན་རང་བཞིན་གྱི་འབྱུང་ཡུལ་ཏེ། ཤེས་པ་
དང་། འདོད་པ། དཔྱད་པ་སོགས་ཀྱི་བྱེད་པོ་ཞིག་རྙེད་མི་སྲིད། ཁན་ཊ་ཡིས་ཆོས་རྣམས་ལ་ངོ་
བོ་ཉིད་ཀྱིས་གྲུབ་པའི་རང་བཞིན་ཞིག་མེད་པར་མ་འདོད་ཀྱང་། ཆོས་དེ་རྣམས་མངོན་སུམ་དང་
རྗེས་དཔག་གི་རིགས་པ་གང་རུང་གིས་ཇི་བཞིན་དུ་རྟོགས་ཐུབ་པ་ཁས་ལེན་གནང་མེད།
-
-
:
，
，



ཚན་རིག་དང༌ ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
253
པ
F-
ཁན་ཊ་དང༌། བྷར་ཁི་ལི་ལྟ་བུའི་ལྟ་གྲུབ་སྨྲ་བ་ཚོས་གཟུགས་འདས་ཀྱི་བདེན་
གྲུབ་རིང་ལུགས་ལ་དོགས་སློང་བྱས་ཡོད་པར་མ་ལྟོས་པར། ལྟ་བ་འདི་ནི་དུས་རབས་
བཅུ་དགུ་པའི་སྐབས་སུ་ཚན་རིག་པ་ཚོའི་ཁྲོད་དུ་དར་ཁྱབ་ཆེ་བའི་འཇིག་རྟེན་ལྟ་ཚུལ་
ཞིག་རེད། ཡིན་ཡང་། དུས་རབས་ཉི་ཤུ་པའི་མགོ་སྟོད་དུ་ཇེམ་སི་ཡིས་མཐར་ལྷུང་
གི་མངོན་སུམ་རིག་པའི་ལྟ་གྲུབ་གསར་པ་ཞིག་དར་སྤེལ་བྱས། ང་ཚོས་གོང་དུ་མཐོང་
གསལ་ལྟར། ལྟ་གྲུབ་རིག་པ་འདིས་སེམས་དང་དངོས་གཟུགས་ནི་ཡོངས་སུ་ཐ་དད་
པའི་གཉིས་སྣང་འདི་ཁས་ལེན་མི་བྱེད་པར་མྱོང་བ་ཡི་འཇིག་རྟེན་ཞིག་གཞི་ལ་འཇོག་
གི་ཡོད། ཁོང་གི་ལྟ་ཚུལ་ལ། ཤེས་པ་ནི་རང་ངོས་ནས་གྲུབ་པའི་ཆོས་ཤིག་དང་། ཡང་
ན་དངོས་གཟུགས་ཀྱི་ནུས་རྩོལ་ཞིག་གི་ཚུལ་དུ་གྲུབ་མེད། དེ་བཞིན་དངོས་གཟུགས་
ཀྱང་རང་ངོས་ནས་གྲུབ་ཡོད་པ་ཞིག་མིན། དངོས་གཟུགས་དང་སེམས་ཀྱི་རྣམ་གྲངས་
འདི་ནི་རྟོག་བཏགས་ཤིག་རེད། དེ་ལས་ལྡོག་སྟེ། འདི་གཉིས་ཀྱི་བར་གནས་ཡིན་པའི་
མྱོང་བ་ལྷད་མེད་དེ་ནི་རྩོམ་གཞིའི་རང་བཞིན་ཅན་ཞིག་ཡིན། ཚོད་དཔག་འདི་ལ་ནང་
པའི་སྒོམ་པ་བ་ཚོས་ཏིང་ངེ་འཛིན་ཕྲ་མོའི་ནང་དུ་ཐོབ་པའི་སོ་སོའི་མྱོང་བ་གཞིར་བཞག་
གིས་བཀོད་པའི་སྡོམ་ཚིག་དང་མཚུངས་ཆོས་ཤིག་ཡོད།
མངོན་སུམ་རིག་པ་སྨྲ་བ་ཚོས་གཟུགས་འདས་ཀྱི་བདེན་གྲུབ་རིང་ལུགས་ལ་
སྐྱོན་བརྗོད་བྱས་པ་འདི་ནི། པི་རིན་སི་ཊན་མཐོ་སློབ་ Princeton University ནས་
ཡིན་པའི་ སྦ་སེ་ ཝེན་ པཱརཱ་སིན་ Bas C. van Fraasen ལྟ་བུའི་དེང་དུས་ཀྱི་ལྟ་གྲུབ་
སྨྲ་བ་ཚོས་རྒྱུན་འཁྱོངས་བྱེད་ཀྱིན་པ་རེད། པཱར་སིན་ ནི་དར་མའི་དུས་སུ་རོ་མན་རྣམ་
དག་ཆོས་ལུགས་ལ་ཞུགས་ཤིང་། ཁོང་གིས་བརྗོད་དོན་ལ། དུས་རབས་བཅུ་བཞི་པ་
ནས་བཟུང་དངོན་སུམ་རིག་པ་སྨྲ་བ་དང་། གཟུགས་འདས་ཀྱི་བདེན་གྲུབ་སྨྲ་བ་གཉིས་
ཀྱི་བར་ལ་ལྟ་གྲུབ་རིག་པའི་འཐབ་རྩོད་བྱུང་དང་འབྱུང་བཞིན་པ་ཡིན། ཕྱི་མས་ཚན་རིག་
དང་ལྟ་གྲུབ་རིག་པ་གཉིས་ཟུང་འབྲེལ་གྱིས་འགྲོ་བ་མིའི་བསམ་ཕྱོགས་དང་། ཞིབ་ལྟ་
ལ་ལྟོས་མེད་དུ་རང་བྱུང་ཁམས་སུ་ཅི་ཞིག་འབྱུང་གི་ཡོད་པ་དེར་གསལ་སྟོན་གྱི་འབད་
རྩོན་བྱེད་པར་འདོད། དེ་ལས་ལྡོག་སྟེ། སྔ་མས་མྱོང་བ་གཙོ་བོར་བཟུང་ནས་རྒྱུ་མཚན་
ཅིའི་ཕྱིར་མྱོང་བ་ནི་དེ་ལྟར་དང་། ཡང་ན་འདི་ལྟར་ཡིན་དགོས་པའི་ལྟ་གྲུབ་རིག་པ་དང་
T
་



25+ ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
ཚན་རིག་གི་འགྲེལ་བཤད་ལ་དོགས་འཇུག་རང་བཞིན་གྱི་ལྟ་སྟངས་ཤིག་འཛིན་གྱི་ཡོད།
པཱརཱ་སིན་གྱི་ལྟ་ཚུལ་ལ། ཚན་རིག་གིས་དོན་དངོས་སུ་བྱེད་ཐུབ་པ་ནི། མྱོང་བ་ལ་ལྟོས་
མེད་དུ་ཅི་ཞིག་འབྱུང་གི་ཡོད་པར་གསལ་བཤད་དམ་འགྲེལ་བཤད་མི་རྒྱག་པར་མངོན་
སུམ་གྱི་བདེན་དཔང་གི་སྐོར་ནས་ང་ཚོར་འགྲེལ་བརྗོད་གོ་རྒྱུ་ཡོད་པ་ཞིག་མཁོ་སྤྲོད་
བྱེད་རྒྱུ་འདི་ཡིན། །
ཆ་ལེ་སི་ ཨེམ་ ཊཡེ་ལར་ Charles M. Taylor ནི་རོ་མན་རྣམ་དག་ཆོས་
ལུགས་དད་པ་ཆེ་བའི་དེང་དུས་ཀྱི་ལྟ་གྲུབ་སྨྲ་བ་གཞན་ཞིག་རེད། ཁོང་གིས་ཀྱང་
གཟུགས་འདས་ཀྱི་བདེན་གྲུབ་རིང་ལུགས་དང་། ལྷག་པར་འགྲོ་བ་མིའི་ངོ་བོའི་སྐོར་གྱི་
ལྟ་བ་འདི་ལྟ་བུ་ལ་སྐྱོན་བརྗོད་རང་བཞིན་གྱི་ལྟ་ཚུལ་འཛིན་གྱི་ཡོད། ཨོག་སི་ཕོརཊ་
མཐོ་སློབ་དང་། མེག་གྷིལ་མཐོ་སློབ། དེ་བཞིན་ནུབ་བྱང་མཐོ་སློབ་བཅས་ན་དཔེ་ཁྲིད་
བྱས་ཏེ། ཕྱི་ལོ་ ༢༠༠༧ ལོར་ཁོང་ལ་སྙན་གྲགས་ཆེ་བའི་གཟེངས་རྟགས་ཏེ། “ཆོས་ཀྱི་
དངོས་ཡོད་གནས་ལུགས་ཀྱི་གསར་རྙེད་དམ་ཞིབ་འཇུག་གི་ཕྱོགས་ལ་མདུན་བསྐྱོད་
བྱས་པར་ཊེམ་པཱལ་ཊན་གྱི་བྱ་དགའ་་ཐོབ་ཡོད། ཁོང་གིས”བདག་གི་འབྱུང་ཁུངས”ཞེས་
པའི་ཤུགས་རྐྱེན་ཆེ་བའི་དཔེ་དེབ་ཀྱི་ནང་དུ་ཚན་རིག་གི་འཚོལ་ཞིབ་འཇུག་སའི་ཡུལ་
གྱི་ཆོས་ལ་སྤྱིར་ཡོད་པར་འདོད་པའི་ཁྱད་ཆོས་བཞི་དྲངས་འདུག འཚོལ་ཞིབ་ཀྱི་ཆོས་
དེ་རང་རྐྱ་འཕེར་བ་ཞིག་ཏུ་འཛིན་པ་སྟེ། ཆོས་དེའི་དོན་དག་ནི་ང་ཚོ་དང་ཡུལ་ཅན་གང་
ལའང་འབྲེལ་མེད་དུ་རང་ངོས་ནས་ཡོད་པ་ཞིག་དང་། ཆོས་དེ་ནི་ཡུལ་ཅན་གང་རུང་
ཞིག་གི་འགྲེལ་དོན་དང་གསལ་བཤད་ལ་ལྟོས་མེད་དུ་རང་ངོས་ནས་གང་ཡིན་པ་དེ་
ཡིན་པ། རྩ་བའི་ཆ་ནས་ཆོས་དེར་མངོན་གསལ་དུ་འགྲེལ་བརྗོད་བྱེད་རུང་བ། དེ་བཞིན་
རྩ་བའི་ཆ་ནས་ཆོས་དེར་རང་གི་ཁོར་ཡུག་ལ་འབྲེལ་མི་དགོས་པར་གསལ་བཤད་བྱེད་
ཐུབ་པ་བཅས་རེད། །
སྒོམ་གྱི་ཉམས་ལེན་ལ་བརྟེན་ནས་འཇིག་རྟེན་ཁམས་ཆེན་པོའི་གནས་རིམ་
རྟོགས་རྒྱུ་དེ་ཆོ་མེད་དང་ལམ་ལོག་ཡིན་ཞིང་། གསར་རྙེད་ཞིབ་ཚགས་ཀྱི་དཀའ་སྤྱད་
ལ་གཡོལ་ཐབས་ཤིག་ཏུ་བརྩིས་པའི་ལྟ་ཚུལ་འདི་ནི་ཚན་རིག་གི་གསར་བརྗེའི་ཤུགས་
རྐྱེན་འོག་ཏུ་བྱུང་བ་ཞིག་ཡིན། འོན་ཀྱང་། ཆ་ལེ་སི་ཨེམ་གྱིས་ཉེན་བརྡ་བཏང་བ་ནི།



255
255
ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
གལ་ཏེ་ཚན་རིག་གི་འཚོལ་ཞིབ་ཀྱིས་ང་ཚོའི་འཇིག་རྟེན་ལྟ་ཚུལ་ལ་དབང་སྒྱུར་བྱེད་དུ་
བཅུག་ཚེ། འཇིག་རྟེན་གྱིས་རང་གི་དགེ་བའི་མཚན་མ་དེ་བརླག་རྒྱུ་ཡིན་ཞིང་། འདི་
ལ་གཞན་གང་གིས་ཀྱང་ཚབ་བྱེད་མི་ཐུབ། ཡ་ང་བའི་སྟོང་པ་དང་མགོ་ཡོམ་ལྟ་བུའི་
འཇིགས་སྐྲག་ཡོང་ངེས་ཤིང་། ཐ་ན་ང་ཚོའི་འཇིག་རྟེན་དང་ལུས་པོའི་བར་སྣང་ལའང་
གས་ཁ་ཤོར་རྒྱུ་རེད། །
ཆ་ལེ་སི་ཨེམ་གྱིས་འགྲོ་བ་མིའི་ངོ་བོའི་སྐོར་ལ་འདི་ལྟར་བརྗོད་འདུག “དེང་
རབས་ཀྱི་ཚན་རིག་གི་དམིགས་ཡུལ་ནི་ཁ་འཐོར་དུ་བཏང་བའི་བདག་ཅིག་བསྐྲུན་རྒྱུ་
འདི་རེད། དེ་ཡང་ཉེ་འཁོར་གྱི་འཇིག་རྟེན་དེ་ཡུལ་དུ་བསྒྱུར་བ་གཅིག་པུ་མ་ཡིན་པར་
རང་གི་མྱོང་ཚོར་དང་
། འདོད་ཕྱོགས། འཇིགས་སྣང་། སེམས་ཁམས་ཀྱི་ཤུགས་རྐྱེན་
སོགས་ཀྱང་ཕྱིའི་དོན་དུ་བསྒྱུར་བའི་ནུས་པ་ལྡན་པའི་བདག་ཅིག་རེད། འདི་ལྟར་མྱོང་
ཚོར་ལ་སྟངས་འཛིན་དང་། སེམས་བྱུང་དང་བར་ཐག་ཡོད་པ་དེའི་ཐོག་ནས་རིགས་
པས་སོ་སོའི་སྤྱོད་ལམ་ལ་བཀོད་འདོམས་བྱེད་ཀྱི་ཡོད།” འོན་ཀྱང་། བདག་ནི་འདི་ལྟར་
ཕྱིའི་དོན་དུ་བསྒྱུར་བའི་མཇུག་འབྲས་ཏེ། ང་ཚོས་རང་ཉིད་ཀྱི་ངོ་བོའི་འདུ་ཤེས་དེ་ནི་
སོ་སོའི་ཁྱད་ཆོས་ལས་ལོགས་སུ་དགར་བ་དང་། ཁྱད་ཆོས་དེ་དག་གིས་ང་ཚོའི་འགྲོ་
བ་མིའི་རང་བཞིན་དེ་མཚོན་ཡོད། མཐའ་མར་རང་ཉིད་མི་ཞིག་ཡིན་པའི་འདུ་ཤེས་དེར་
གནོད་རྒྱུ་ཡིན་ཞིང་། ལྷག་པར་བདག་ནི་ཀླད་པའི་ནང་གི་སྐྱེ་དངོས་ཀྱི་ནུས་རྩོལ་ལ་ཆ་
བགོ་བྱེད་དུས་གནོད་པ་དེ་ཆེ་རུ་འགྲོ་ངེས། དོན་སྙིང་གི་ང་ཚོའི་འདུ་ཤེས་དེ་ནི་ཕྱོགས་
གཅིག་ནས་སོ་སོའི་མྱོང་བ་ཚིག་གི་ནང་དུ་བཅུག་པ་ལས་འབྱུང་གི་ཡོད། དེའི་ཕྱིར་ཆུང་
ས་ནས་རང་ཉིད་དང་། ཆེ་ས་ནས་དངོས་ཡོད་གནས་ལུགས་ཀྱི་རང་བཞིན་གསར་རྙེད་
བྱེད་པ་ནི། ང་ཚོ་བཅའ་སྡོད་བྱེད་སའི་འཇིག་རྟེན་གསར་གཏོད་དང་ཕན་ཚུན་སྦྲེལ་ཞིང་
དེར་བརྟེན་ཡོད། །
ཧར་ཝ་ཊ་མཐོ་སློབ་ནས་ཡིན་པའི་ལྟ་གྲུབ་སྨྲ་བ་ ཧི་ལ་རི་ པུ་ཊ་ནམ་ Hil-
ary Putnam ནི། རང་ཉིད་འཚོ་སའི་འཇིག་རྟེན་གསར་སྐྲུན་གྱི་ནང་དུ་ང་ཚོའི་མཉམ་
ཞུགས་ཀྱི་འགན་དེར་བསམ་གཞིགས་ཟབ་མོ་བྱས་ཡོད་པའི་དེང་དུས་ཀྱི་བསམ་བློ་
བ་གྲགས་ཅན་གཞན་ཞིག་རེད། ཇེའུ་ཆོས་ལུགས་ཉམས་ལེན་བྱེད་མཁན་ཞིག་ཡིན་



2.56
ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
པའི་ཆ་ནས་ཁོང་གིས་རང་གི་ཆོས་ལུགས་ནི་དཀོན་མཆོག་དང་འབྲེལ་བའི་མྱོང་བ་དེ་
བརྒྱུད་སྤྲོད་བྱེད་པའི་ལམ་ཞིག་ཡིན་པར་བསམ་གྱི་ཡོད། དེ་བཞིན་མི་ཞིག་གིས་ཆོས་
ལུགས་གཞན་དང༌། ཡང་ན་མི་རིགས་གཞན་གྱི་ཆོས་དང་བླང་དོར་གྱི་གྲུབ་འབྲས་ལ་
སྣང་ཆུང་མ་བྱས་པར་ཇེའུ་ཆོས་ལུགས་དང་། འདིའི་བླང་དོར་གྱི་གྲུབ་འབྲས་ལ་བརྩི་
སྲུང་བྱེད་ཆོག་པའང་བརྗོད་འདུག ཇེམ་སི་དང་འདྲ་བར་པུ་ཊ་ནམ་གྱིས་ལྟ་གྲུབ་རིག་པ་
ནི་རྒྱུན་འཇགས་ཀྱི་མྱོང་བའི་སྟེང་ལ་འབབ་པ་དང་། དེའི་ནང་དུ་ཆོས་ཉམས་ལེན་གྱི་
མྱོང་བ་ཡང་འདུ་དགོས་པར་བཤད་ཡོད། ཁོང་ལའང་གཞི་རྩའི་ཆ་ནས་ཆ་ལེ་སི་ཨེམ་
གྱིས་ལྟ་ཚུལ་དང་མཐུན་པ་ཞིག་ཡོད་པ་ནི། ང་ཚོས་ཡུལ་ཅན་གྱི་རང་བཞིན་ཡིན་པའི་
རྒྱུ་རྐྱེན་ཏེ། འདོད་པ་དང་ཡིད་ཆེས་ལྟ་བུ་སྣང་མེད་དུ་བསྐྱུར་ནས་ཡུལ་གྱི་རང་བཞིན་
ཡིན་ཞིང་། ཤེས་ཚོར་གྱིས་མ་ཟིན་པའི་ཀླད་པའི་བྱེད་ལས་གཙོ་བོར་བཟུང་བས་འགྲོ་
བ་མི་དང་སེམས་ཀྱི་རང་བཞིན་སྐོར་གྱི་ང་ཚོའི་ཤེས་རྟོགས་དེ་ཚད་བཀག་ཅན་དུ་བཏང་
ཡོད་པ་འདི་རེད། །
པུ་ཊ་ནམ་གྱིས་ཚན་རིག་གི་ལྟ་གྲུབ་སྐོར་ལ་གང་བྲིས་ཡོད་པ་དེ་ཚོར་གོང་དུ་
གླེང་བའི་ནང་པའི་ལྟ་ཚུལ་དང་ཤིན་ཏུ་འདྲ་བའི་མཚུངས་ཆོས་ཤིག་མཆིས་ཤིང་། ཡིན་
ཡང་། ཁོང་གིས་ཨེ་ཤི་ཡའི་སྒོམ་གྱི་ཆོས་བརྒྱུད་གང་རུང་གིས་ཤུགས་རྐྱེན་མ་ཐེབས་
པར་རང་ཉིད་ཀྱི་ལྟ་གྲུབ་གཏན་ལ་ཕབ་ཡོད་པར་སྣང་། ཁོང་གིས་བརྗོད་དོན་ལ། ང་
ཚོའི་ཚིག་དང་འདུ་ཤེས་ཀྱིས་ང་ཚོས་དངོས་ཡོད་གནས་ལུགས་ཟེར་བ་དེའི་རང་གི་
མྱོང་བ་ལ་ཤུགས་རྐྱེན་ཟབ་མོ་ཞིག་ཐེབས་ཡོད་སྟབས། རང་ཉིད་ཀྱི་བསམ་བློའི་སྒྲོམ་
གཞི་ལ་མ་བརྟེན་པར་འཇིག་རྟེན་ཇི་བཞིན་དུ་མཚོན་པར་བྱེད་པ་དང་། ཡང་ན་འཇིག་
རྟེན་ལ་ཇི་བཞིན་དུ་ཞིབ་ལྟ་བྱེད་པ་ནི་འགྲོ་བ་མི་ལ་མཚོན་ན་ཡོང་མི་སྲིད་པ་ཞིག་
ཡིན། དེ་ལྟ་ནའང་། ང་ཚོས་འཇིག་རྟེན་འདི་རྟོགས་བྱེད་ཀྱི་སྐད་བརྡ་དང་། བསམ་བློའི་
སྒྲོམ་གཞི་ཞིག་འདེམས་ཟིན་པའི་རྗེས་སུ་རང་གི་འཆར་སྣང་དང་། ཡང་ན་ཞིབ་ལྟ་བྱེད་
ཐབས་ཀྱི་ཆ་ཤས་ཙམ་མ་ཡིན་པའི་བདེན་དོན་ཞིག་འཇིག་རྟེན་གྱི་སྐོར་ལ་གསར་རྙེད་
བྱེད་རྒྱུ་རེད། ཚིག་གཞན་ཞིག་གིས་བཤད་ན། ང་ཚོས་འདེམས་པའི་འཇིག་རྟེན་ལ་
ཞིབ་ལྟ་བྱེད་ཐབས་དང་། ཞིབ་ལྟ་རྣམས་རང་ཉིད་ལ་གོ་རྒྱུ་ཡོད་པར་གཏོང་བའི་དོན་སྤྱི་



ཚན་རིག་དང། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
257
གཉིས་ཀྱིས་དངོས་ཡོད་གནས་ལུགས་ཀྱི་སྐོར་ལ་ང་ཚོས་གང་ཤེས་ཐུབ་པ་དེར་ཚད་
བཀག་བྱེད། འོན་ཀྱང་། དེ་ཚོས་ང་ཚོའི་དྲི་བ་ཁག་གི་ལན་ནི་སྔ་ས་ནས་གཏན་ཁེལ་མི་
བྱེད། དཔེར་ན། སྐར་མ་ནི་རྒྱུ་འབྲས་ཀྱི་ཆ་ནས་ང་ཚོའི་སེམས་ལ་བརྟེན་མེད་པ་དང་།
ང་ཚོས་སྐར་མ་རྣམས་བཟོས་མེད། ང་ཚོས་འགྲོ་བ་མིའི་དབང་ཤེས་དང༌། འཕྲུལ་ལས་
ཀྱི་ལག་ཆ་ལ་བརྟེན་ནས་དེ་ཚོར་ཞིབ་ལྟ་བྱེད་ཅིང་། འགྲོ་བ་མིའི་དོན་སྤྱི་ཁག་ལ་བརྟེན་
ནས་དེ་ཚོ་རང་ཉིད་ཀྱི་བློ་ངོར་འཆར་དུ་འཇུག་གི་ཡོད། ང་ཚོས་སྐད་བརྡ་དང་དོན་སྤྱི་
ལ་མ་གཏོགས་གཞན་གང་ལའང་བདེན་རྫུན་གྱི་དབྱེ་བ་འབྱེད་མི་ཐུབ། དེའི་ཕྱིར་འཇིག་
རྟེན་གྱི་ང་ཚོའི་གོ་རྟོགས་འཕེལ་བཞིན་པ་འདི་ནི། འཇིག་རྟེན་འདིའི་ང་ཚོའི་མྱོང་བས་
བསྐྲུན་པ་དང་། ང་ཚོར་སྣང་བའི་དངོས་ཡོད་གནས་ལུགས་གྲུབ་ཚུལ་གྱི་ནང་དུ་སྐད་
བརྡ་བཀོལ་སྤྱོད་བྱེད་མཁན་ཚོས་གསར་གཏོད་རང་བཞིན་གྱི་འགན་ཞིག་འཁུར་གྱི་
འདིའི་ཤུགས་བསྟན་ནི་ཚན་རིག་གི་ལག་ཆ་ལ་བརྟེན་ནས་བྱུང་བ་དང་མ་བྱུང་
བའི་འཇིག་རྟེན་གྱི་ང་ཚོའི་སྣང་འཛིན་ཐམས་ཅད་ལ་རང་ཉིད་ཀྱི་བསམ་བློ་དང་། བདེན་
འཛིན་ཁག་གིས་ཤུགས་རྐྱེན་ཆེན་པོ་ཐེབས་ཡོད་པ་འདི་ཡིན། རྒྱུ་མཚན་དེའི་ཕྱིར་སྣང་
འཛིན་དེ་དག་ལའང་ནོར་འཁྲུལ་འབྱུང་རུང་བ་ཞིག་རེད། སངས་རྒྱས་ཀྱིས་གནད་དོན་
འདི་སྔ་མོ་ནས་བསྟན་ཅིང་། ཁོང་གིས་ལོག་ལྟ་ནི་རྣམ་རྟོག་གཅིག་པུ་ལས་བྱུང་བ་ཞིག་
མ་ཡིན་པར། སྒོམ་སྒྲུབ་ཀྱི་མྱོང་བ་ལ་དཔྱད་བརྡར་མ་བྱས་པའི་རྐྱེན་གྱིས་བྱུང་བར་
གསུངས་ཡོད། དེ་མཚུངས་སུ་མངོན་སུམ་གྱི་མྱོང་བའང་འཁྲུལ་ཤེས་ཡིན་རུང་བའི་རྒྱུ་
མཚན་ནི། མྱོང་བ་དེ་ནི་སྤྱིར་གང་ཟག་ཅིག་གི་བདེན་འཛིན་དང་རེ་འདུན་སོགས་ཀྱིས་
འགྲུབ་པར་བྱས་ཡོད། པུ་ཊ་ནམ་གྱིས་ཞིབ་ལྟ་བྱེད་ཀྱིན་པ་དང་། རྣམ་གཞག་ཏུ་བསམ་
གྱིན་པ་གཉིས་ཀྱི་བར་ལ་མཐའ་གཅིག་ཏུ་ས་མཚམས་ཤིག་མེད་ཅིང་། ང་ཚོའི་ཞིབ་ལྟ་
ནི་ང་ཚོའི་རྣམ་གཞག་གིས་བཀོད་སྒྲིག་དང་བཙོ་སྦྱང་བྱེད་པ་དང་། ང་ཚོའི་རྣམ་གཞག་
ནི་ང་ཚོའི་ཞིབ་ལྟ་ལ་གཞི་བཅོལ་ཡོད་པར་བརྗོད་འདུག ང་ཚོར་སྣང་ཞིང་ང་ཚོས་མྱོང་
བའི་འཇིག་རྟེན་ནི་སོ་སོའི་སྣང་འཛིན་དང་བསམ་བློའི་ཐོན་སྐྱེད་ཅིག་རེད། འདི་ལྟར་
བརྗོད་ན། ང་ཚོ་ནི་སོ་སོའི་སྒྲུང་སོ་སོས་འབྲི་བཞིན་པའི་བརྩམས་སྒྲུང་ཞིག་གི་མི་སྣ་



2:58 ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
དང་འདྲ་བ་ཞིག་ཡིན། འདིས་འགྲོ་བ་མིའི་མྱོང་བའི་སྔོན་དང་། མྱོང་བ་ལ་ལྟོས་མེད་དུ་ཅི་
ཡང་གྲུབ་མེད་པ་མི་སྟོན་ཞིང་། ང་ཚོས་མྱོང་བ་བཞིན་དུ་འཇིག་རྟེན་ནི་རང་གི་སྒོ་ལྔའི་ཤེས་པའི་
ནུས་རྩོལ་ལ་མ་བརྟེན་པར་གྲུབ་མེད་པ་འདི་ཡིན། མྱོང་བའི་འཇིག་རྟེན་དུ་ཞིབ་ལྟ་བྱེད་པོའི་མཉམ་
ཞུགས་བརྗོད་གཞི་འདི་ལ་དེང་དུས་ཀྱི་དངོས་ཁམས་རིག་པའི་མདུན་བསྐྱོད་ཀྱི་ནང་ནས་རྒྱབ་
རྟེན་ཤུགས་ཆེན་ཞིག་ཐོབ་ཡོད། ང་ཚོས་འོག་ཏུ་དེ་ཚོར་གླེང་སློང་བྱེད་རྒྱུ་ཡིན།
གནས་ཚུལ་གྱི་འཇིག་རྟེན་ཞིག
དེང་རབས་ཀྱི་དུས་སྐབས་མགོ་བཙུགས་པ་ནས་བཟུང་། ཚན་རིག་པ་ཚོས་
དཀོན་མཆོག་རང་གི་གཟིགས་ཕྱོགས་ནས་མཐོང་བ་ཇི་བཞིན་འཇིག་རྟེན་གྱི་རང་བཞིན་
རྟོགས་པར་འཚོལ་ཞིབ་བྱས་ཤིང་། ལྟ་ཕྱོགས་དེ་ནི་ཡོངས་སུ་ཡུལ་གྱི་ངོས་ནས་ལྟ་
སྟངས་ཤིག་རེད། གོང་དུ་བཤད་ཟིན་པ་ལྟར་ཚན་རིག་གི་གསར་བརྗེའི་སྲོལ་འབྱེད་
མཁན་ཚང་མ་ཆོས་དད་ཆེ་བའི་ཡེ་ཤུ་པ་ཡིན་པ་དང་། ཡུལ་གྱི་རང་བཞིན་དྭངས་མ་
འཚོལ་བ་ནི་བཀོད་པ་པོའི་གསར་གཏོད་བརྒྱུད་ནས་བཀོད་པ་པོའི་བློ་རྟོགས་པའི་
ཐབས་ལམ་ཞིག་ཡིན། ཚན་རིག་པ་མང་པོ་ཞིག་གིས་ཆོས་ལུགས་ཀྱི་ཡིད་ཆེས་ཐམས་
ཅད་དོར་ཡང་། ཤེས་རྟོགས་འཚོལ་ཐབས་འདི་ནི་དུས་རབས་ཉི་ཤུ་པའི་ནང་དུའང་མུ་
མཐུད་ནས་གནས་ཡོད། ཨ་ཡན་ས་ཊན་གྱིས་འཚོལ་སྙེག་འདི་ཚིག་ཉུང་གིས་བསྟན་
པ་སྟེ། “དངོས་ཁམས་རིག་པ་ནི་ཞིབ་ལྟ་བྱེད་པ་ལ་ལྟོས་མེད་དུ་གྲུབ་པར་བསམ་པའི་
དངོས་ཡོད་གནས་ལུགས་དེ་ཇི་བཞིན་དུ་རྟོགས་པའི་འབད་བརྩོན་ཞིག་ཡིན། དབང་
རྩའི་ཚན་རིག་ནས་འཇིག་རྟེན་གྲུབ་ཚུལ་རིག་པའི་བར་གྱི་ཚན་རིག་པ་ཕལ་ཆེ་བས་
བདེན་པར་འཛིན་པ་ནི། འཇིག་རྟེན་དེ་རྩ་བའི་ཆ་ནས་དངོས་ཁམས་ཀྱི་ཆོས་དང་། དེ་
དག་གི་མངོན་ཐོན་གྱི་ཁྱད་ཆོས་དང་འབྲེལ་བ་ལ་ཐུག་ཡོད་པར་འདོད་པ་འདི་རེད། ལྟ་
ཚུལ་འདིའི་རྗེས་སུ་འབྲང་བ་ནི་རིགས་པ་དང་མཐུན་པར་བསམ་ཞིང་། འདིའི་རྗེས་སུ་
མ་འབྲངས་ཚེ། རྫུ་འཕྲུལ་ལ་བློ་བཅོལ་དང་། རིགས་པ་དང་འགལ་བ་ཡིན་པ་སོགས་ཀྱི་
ཉེས་མིང་འདོགས་ཀྱི་ཡོད། །
གལ་ཏེ་ང་ཚོས་འཇིག་རྟེན་ནི་ཡོངས་སུ་དངོས་ཁམས་ཀྱི་ཆོས་དང་། ཁྱད་ཆོས་
ཁག་གིས་གྲུབ་ཡོད་པར་ཡིད་ཆེས་བྱེད་རྒྱུ་ཡིན་ཚེ། ང་ཚོར་དངོས་ཁམས་ཅི་ཞིག་ཡིན་



ཚན་རིག་དང༌ ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
259
མིན་གྱི་མཚན་ཉིད་གསལ་པོ་ཞིག་ཡོད་དགོས། གལ་སྲིད་ང་ཚོས་ཆོས་ཀྱི་རིགས་འདི་
ནི་ཚན་རིག་གི་ཚད་འཇལ་གྱི་སྒྲིག་གཞི་ལ་འཇུག་ཐུབ་པ་ཞིག་དང་། སྐད་བརྡ་དང་
དངོས་ཁམས་རིག་པའི་དོན་སྤྱི་རྣམས་བཀོལ་སྤྱོད་བྱས་ནས་ངོས་འཛིན་ཐུབ་པ་ཞིག་
ཡིན་པར་བསམས་ན། སེམས་ཀྱི་ངང་ཚུལ་དང་སེམས་བྱུང་། དེ་བཞིན་ཤེས་པ་བཅས་
ནི་ངེས་པར་དུ་དངོས་ཁམས་ཀྱི་རང་བཞིན་མ་ཡིན་པར་འདོད་དགོས། རྒྱུ་མཚན་ནི་
དེ་དག་ལ་མཚན་ཉིད་འདི་གྲུབ་མི་འདུག སེམས་བྱུང་སྟེ། རྟོག་པ་དང་། སེམས་ཀྱི་
སྣང་བརྙན། མྱོང་ཚོར་ལྟ་བུ་ལ་བློ་རྩེ་ནང་དུ་བསྐོར་ནས་ཞིབ་ལྟ་བྱེད་སྐབས། དེ་དག་
ལ་དངོས་ཁམས་ཀྱི་ཁྱད་ཆོས་ཏེ། གཟུགས་ཕུང་དང་། བར་སྣང་གི་གནས་གཞི། ཡང་
ན་འགུལ་བསྐྱོད་ལྟ་བུའི་ཁྱད་ཆོས་གང་ཡང་མེད། འདི་ནི་དེ་དག་དངོས་ཁམས་ཀྱི་རང་
བཞིན་མ་ཡིན་པའི་མཚོན་རྟགས་གཉིས་པ་ཡིན། བདེན་དཔང་འདི་དག་ལ་མ་ལྟོས་པར་
མི་ཞིག་གིས་ད་དུང་ཡང་སེམས་དང་ཤེས་པ་ནི། དངོས་ཁམས་ཀྱི་རང་བཞིན་ཡིན་
ཞིང་། བདེན་དོན་འདི་ནི་ཉིན་ཞིག་ལ་བློའི་འཛིན་པའི་ཚན་རིག་གི་མདུན་བསྐྱོད་ཀྱིས་
གསལ་སྟོན་བྱེད་ངེས་ཡིན་པའི་ཡིད་ཆེས་བྱེད་སྲིད། འོན་ཀྱང་། འདི་ནི་ཡིད་ཆེས་གཞི་
ལ་བཞག་པའི་ལངས་ཕྱོགས་ཤིག་ཡིན་པ་ལས་ཚན་རིག་རང་བཞིན་གྱི་ལངས་ཕྱོགས་
ཤིག་མིན། དེ་མིན་ད་དུང་དངོས་ཡོད་གནས་ལུགས་ཧྲིལ་པོ་དེ་ད་ལྟའི་ང་ཚོའི་དངོས་
ཁམས་ཀྱི་དོན་སྤྱི་ལ་མཐུན་པར་འདོད་པ་འདི་ནི་ཡིད་ཆེས་ཀྱི་ནང་གི་ཡིད་ཆེས་ཤིག་
རེད། དེ་ཡང་དོན་སྤྱི་དེ་དག་ནི་ང་ཚོས་དངོས་ཁམས་སུ་འདོད་པ་གང་ལ་ཚད་འཇལ་
བྱེད་ཀྱི་ད་ལྟའི་འཕྲུལ་ལས་ཀྱིས་ཚོད་འཛིན་བྱེད་ཀྱི་ཡོད།
ཚན་རིག་གི་དངོས་གཙོ་སྨྲ་བ་ཚོས་ཐུན་མོང་ནས་དངོས་ཁམས་རང་བཞིན་གྱི་
ཆོས་ཤིག་ལ་རྟོགས་ཟིན་པའི་དངོས་ཁམས་ཀྱི་ཆོས་དང་ནུས་རྩོལ་ཁག་གིས་ཤུགས་
རྐྱེན་ཐེབས་ཐུབ་པ་དང་། དེ་བཞིན་ཆོས་དེས་དངོས་ཁམས་ཀྱི་ཆོས་དང་ནུས་རྩོལ་
གཞན་ལའང་ཤུགས་རྐྱེན་ཐེབས་ཐུབ་པ་ཞིག་ཡིན་པའི་མཚན་ཉིད་འཇོག་གི་ཡོད། ང་
ཚོས་གནས་སྐབས་ཤིག་ལ་དངོས་ཁམས་ཀྱི་ཆོས་དང་ནུས་རྩོལ་ལ་མཚན་ཉིད་ཚད་
ལྡན་ཞིག་འཇོག་ཐུབ་མེད་པའི་འཁོར་ཟློས་རང་བཞིན་གྱི་སྐད་ཆ་འདི་ཟུར་དུ་འཇོག་རྒྱུ་
ཡིན། རང་འགུལ་རིག་པའི་ལྟ་ཚུལ་འདིས་གཅོད་སྡོམ་གྱི་ཆོས་ཉིད་དེ་སྤྱི་ཡོངས་ནས་



260
ཚན་རིག་དང༌ ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
ཚད་མ་ཡིན་པར་བདེན་འཛིན་བྱེད་ཅིང་། ཆོས་ཉིད་འདིས་དངོས་ཁམས་ཀྱི་ཆོས་ཁོ་
ནས་དངོས་ཁམས་ཀྱི་ཆོས་གཞན་ཞིག་ལ་རྒྱུ་རྐྱེན་རང་བཞིན་གྱི་ཤུགས་རྐྱེན་བྱེད་ཐུབ་
པར་བསྟན་ཡོད། ཡིན་ཡང་། ཚད་རྡུལ་དངོས་ཁམས་རིག་པའི་རྒྱབ་ལྗོངས་ཀྱི་ནང་དུ་
ཆོས་ཉིད་འདི་ལ་བསྐྱར་དུ་བསམ་གཞིགས་བྱེད་དགོས་ཤིང་། ཚད་རྡུལ་དངོས་ཁམས་
རིག་པས་དེ་ནི་རང་བྱུང་ཁམས་ཀྱི་ཆོས་ཉིད་འགྱུར་མེད་ཅིག་ཡིན་པའི་ཚད་མ་དེར་
གནོད་པ་བྱས་ཡོད། ཚད་རྡུལ་གྱི་རྣམ་གཞག་གཞིར་བཞག་ན། ནུས་ཤུགས་དང་དུས་
ཀྱི་ངེས་མེད་ཆོས་ཉིད་ལ་བརྟེན་ནས་གཅོད་སྡོམ་གྱི་ཆོས་ཉིད་འདིར་འགལ་འཛོལ་ཡོང་
སྲིད་པ་རེད། འདི་ལྟར་དངོས་ཁམས་ཀྱི་རང་བཞིན་མ་ཡིན་པའི་ནུས་རྩོལ་ཁག་གིས་
ཀྱང་དངོས་གཟུགས་ལ་ཤུགས་རྐྱེན་ཐེབས་པའི་འབྱུང་སྲིད་དེ་ཡོད་པ་ཡིན། དངོས་
ཁམས་རིག་པ་བ་ པོལ་ ཌ་ཝི་སི་ Paul C.W. Davies ཡིས་བརྗོད་རྒྱུར། “ངེས་མེད་
ཆོས་ཉིད་དེའི་མཚོན་སྟངས་ཤིག་ནི་དངོས་ཁམས་ཀྱི་འབོར་ཚད་ལ་རང་ཤུགས་སུ་ཐོན་
ཞིང་ངེས་གཏན་མེད་པའི་འཕེལ་འགྲིབ་ཡོང་ཆོག་པ་འདི་རེད། དེ་ལྟར་བྱས་ནས་ནུས་
ཤུགས་ནི་གང་དུ་ཡང་མེད་བཞིན་དུ་འབྱུང་རུང་བ་ཞིག་དང་། རླབས་རྒྱུན་གྱི་བར་སྟོང་
ཅི་ཙམ་ཐུང་ན་དེ་ཙམ་གྱིས་རྒྱུན་ལྡན་མ་ཡིན་པའི་ནུས་ཤུགས་དེ་ཇེ་མང་ཡིན།” འཕེལ་
འགྲིབ་འདི་ལྟ་བུ་ལ་བརྟེན་ནས་འཇིག་རྟེན་ལ་རྒྱ་བསྐྱེད་མ་བྱུང་བའི་ཡར་སྔོན་གྱི་ཆོས་
རྣམས་གྲུབ་པ་མ་ཟད། བར་སྣང་དུས་ཀྱང་གྲུབ་ནས་ང་ཚོར་སྣང་བའི་འཇིག་རྟེན་འདིའི་
ཆགས་ཚུལ་གྱི་ནང་དུ་དེ་དག་གིས་གོ་གནས་གལ་ཆེན་ཞིག་བཟུང་ཡོད་སྲིད། །
གནའ་བོའི་དངོས་ཁམས་རིག་པས་ང་ཚོར་རྡུལ་ཕྲན་ནི། ཕལ་ཆེར་ཆ་ཡོངས་
སུ་བར་སྣང་སྟོང་པས་གྲུབ་པ་དང་། རྡུལ་ཕྲན་གྱི་ཚི་གུས་བར་སྣང་དེའི་ཆ་ཤས་ཧ་ཅང་
ཕྲན་བུ་ཞིག་མ་གཏོགས་ཟིན་མེད་པར་བཤད། འོན་ཀྱང་། ཚད་རྡུལ་ཁྱབ་ཁོངས་ཀྱི་
རྣམ་གཞག་དེ་ནི་དཔེ་གཟུགས་དཀྱུས་མ་འདི་ལས་ཡོངས་སུ་བརྒལ་ཞིང་། རྣམ་གཞག་
དེས་ཚད་རྡུལ་དངོས་ཁམས་རིག་པ་དང་། ཨ་ཡན་ས་ཊན་གྱིས་གཏན་ལ་ཕབ་པའི་ཐུན་
མོང་མ་ཡིན་པའི་ལྟོས་གྲུབ་ཀྱི་རྣམ་གཞག་གཉིས་ཟླ་བསྒྲིལ་བྱས་ཏེ། གཟུགས་ཕུང་དང་
ནུས་ཤུགས་ཀྱི་ཆགས་ལུགས་ནི་བར་སྣང་སྟོང་པའི་ནང་ནས་ཐོན་པའི་རྩིས་རིག་གི་སྤྱི་
མཚན་ལ་བསྒྱུར་ཡོད། དངོས་ཁམས་ཀྱི་ནུས་རྩོལ་ཐམས་ཅད་བར་སྣང་སྟོང་པའི་རྫས་



ཚན་རིག་དང༌ ལྟ་གྲུབ་རིག་པའི་མཉམ་ཞུགས་ཀྱི་འཇི ག་རྟེན།
261
སུ་མ་གྲུབ་པའི་ནུས་སློང་ལས་གྲུབ་པ་ནི། རྫིང་བུའི་ངོས་ཀྱི་ཆུ་རླབས་ནི་རྫིང་ཆུའི་ནུས་
སློང་ཡིན་པ་ཇི་བཞིན་རེད། བར་སྣང་སྟོང་པ་ནི་རང་ངོས་ནས་དབྱིབས་རྣམ་ཅན་ཞིག་
མིན་ཡང་། དེ་ནི་དངོས་ཁམས་ཀྱི་རྣམ་པ་རུ་མངོན་གྱུར་བྱས་པར་བརྟེན་ནས་ང་ཚོས་
དངོས་ཡོད་དུ་འཛིན་པའི་འཇིག་རྟེན་འདི་འགྲུབ་ཀྱི་ཡོད། ལྟ་ཚུལ་འདི་ནི་རང་ངོས་ནས་
གྲུབ་པའི་དུས་དང་བར་སྣང་གི་ནང་དུ་འགུལ་བསྐྱོད་བྱེད་པའི་དངོས་ཡོད་ཀྱི་ཆོས་རྡོག་
པོ་ལས་དངོས་གཟུགས་གྲུབ་པ་ཡིན་པའི་དུས་རབས་བཅུ་དགུ་པའི་དངོས་གཟུགས་ཀྱི་
དོན་སྤྱི་དང་ཁྱད་པར་ཆེན་པོ་ཡོད།
ཚན་པ་གོང་མའི་ནང་དུ་གསལ་བཤད་བྱས་པའི་ནང་པའི་ལྟ་ཚུལ་དང་། དེང༌
དུས་ཀྱི་དངོས་ཁམས་རིག་པའི་བར་ལ་མཚུངས་ཆ་ཆེན་པོ་ཞིག་ཡོད་པར་སྣང་། གཉིས་
ཀས་ཆོས་རྣམས་ནི་བར་སྣང་ལས་བྱུང་བའི་འཁྲུལ་སྣང་གི་སྣང་བ་ཞིག་ཡིན་ཞིང་། བར་
སྣང་གི་རྣམ་པ་འདྲ་མིན་གྱི་ངོས་ནས་གྲུབ་ཡོད་པར་འདོད། སྣང་ཚུལ་དེ་དག་ཐམས་
ཅད་ལ་བར་སྣང་ལས་ལོགས་པའི་རྫས་སུ་གྲུབ་པའི་གནས་ལུགས་ཤིག་གིས་སྟོང་
ཡོད། འོན་ཀྱང་། ཚན་རིག་པ་མང་པོ་ཞིག་གིས་ད་དུང་ཡང་བར་སྣང་ནི་ཞིབ་ལྟ་བྱེད་
མཁན་གྱི་སེམས་ལ་ལྟོས་མེད་དུ་རང་ངོས་ནས་གྲུབ་པའི་ཡུལ་ཞིག་ཏུ་བསམ་པ་རེད།
དེ་ལས་ལྡོག་སྟེ། ནང་པའི་ཀུན་གཞིའི་རྣམ་གཞག་ནི་སྣང་བ་ཚང་མའི་འབྱུང་སའི་ཡུལ་
ཅན་གྱི་བར་སྣང་ཞིག་ཡིན་ཞིང་། ང་ཚོས་འོག་གི་ལེ འུ་ཚོའི་ནང་དུ་ཚན་རིག་དང་ནང་
པའི་བར་སྣང་གི་ལྟ་བ་གཉིས་ལ་ཐུན་མོང་དུ་ཡོད་པའི་རྟེན་གཞི་ཁག་ལ་ཞིབ་ལྟ་བྱེད་རྒྱུ་
ཡིན། སྲོལ་རྒྱུན་གཉིས་ཀའི་བར་སྣང་རྟོགས་ཚུལ་ལ་ཁྱད་པར་ཡོད་མེད་མ་ལྟོས་པར་
ཆོས་ཐམས་ཅད་བར་སྣང་ལས་བྱུང་བར་འདོད་པ་གཅིག་མཚུངས་རེད། ནང་པའི་ལྟ་
ཚུལ་གཞིར་བཞག་ན། བར་སྣང་གི་དོན་སྤྱི་ཚང་མ་དེ་དག་འཛིན་མཁན་གྱི་བློ་ཞིག་དང་
འབྲེལ་བའི་སྒོ་ནས་གྲུབ་པ་ཁོ་ན་ཡིན། འདི་ནི་ཚན་རིག་པ་ཚོའི་དངོས་ཁམས་ཀྱི་འཇིག་
རྟེན་རྟོགས་ཚུལ་ལ་མཚོན་ན་ཤུགས་བསྟན་གལ་ཆེན་ཞིག་ཡིན་པར་མ་ཟད། ཤེར་ཕྱིན་
སྐོར་གྱི་གཞུང་གི་ནང་དུ་འགྲེལ་བརྗོད་བྱས་ཡོད་པ་ལྟར། རང་བྱུང་གི་འཇིག་རྟེན་དུ་རང་
གི་གནས་བབ་ཀྱི་ལྟ་ཚུལ་ལའང་ཤུགས་བསྟན་གལ་ཆེན་ཞིག་ཆགས་ཡོད། །
ཨོ་སེ་ཊིར་ཡ་ནས་ཡིན་པའི་ ཨེན་ཊོན་ ཇི་ལིང་གྷར་ Anton Zeilinger ནི།



262
ཚན་རིག་དང༌ ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན་
ཚད་རྡུལ་དངོས་ཁམས་རིག་པའི་རྩ་བ་ལ་ཞིབ་འཇུག་བྱེད་པའི་ལས་དོན་གྱི་སྣེ་མོ་
འཁྲིད་བཞིན་པའི་དངོས་ཁམས་རིག་པ་བ་ཞིག་རེད། ཁོང་གིས་རང་གི་མངོན་སུམ་གྱི་
ནུས་རྩོལ་ལས་གྲུབ་པའི་བདེན་འཛིན་འདིར་དོགས་འདྲི་བྱེད་དགོས་བྱུང་ཡོད། ཇི་ལིང་
གྷར་གྱིས་བརྗོད་དོན་ལ། གནའ་བོའི་དངོས་ཁམས་རིག་པའི་ནང་དུ་སྒྲིག་འཛུགས་ཤིག་
གི་དངོས་ཁམས་ཀྱི་ཁྱད་ཆོས་ཁག་གཙོ་བོར་བཟུང་སྟེ། དེ་དག་ནི་གང་ཟག་ཅིག་གིས་
ཞིབ་ལྟ་མ་བྱས་པའི་སྔོན་དང་། ཞིབ་ལྟ་འདི་ལྟ་བུ་ལ་ལྟོས་མེད་དུ་གྲུབ་པར་བདེན་འཛིན་
བྱས་པ་རེད། ཚན་རིག་གི་ཞིབ་ལྟ་གཞིར་བཞག་ལས་བྱུང་བའི་གནས་ཚུལ་དེ་ཕལ་བ་
རུ་བཟུང་བ་དང་། འདིའི་རྒྱུ་མཚན་ནི་དངོས་ཁམས་ཀྱི་ཁྱད་ཆོས་རྣམས་གཞི་རུ་གྲུབ་
ཡོད་པས་དེ་དག་གི་སྐོར་གྱི་གནས་ཚུལ་གང་ཡིན་རུང་ང་ཚོར་རག་ཐུབ་ཀྱི་རེད། ཡིན་
ཡང་། ཚད་རྡུལ་དངོས་ཁམས་རིག་པའི་ནང་དུ་གནས་སྟངས་འདི་ལ་མགོ་རྟིང་སློག་
ཡོད། ཞིབ་འཇུག་བྱེད་སའི་སྒྲིག་འཛུགས་ཀྱི་གནས་ཚུལ་ནི་གཙོ་བོ་ཡིན་པ་དང་། རྒྱུ་
མཚན་ནི་གནས་ཚུལ་དེ་ཞིབ་ལྟ་བྱེ་བྲག་པ་གང་རུང་ལ་ལྟོས་མེད་དུ་གྲུབ་ཡོད་པས་ཡིན།
སྒྲིག་འཛུགས་དེའི་དངོས་ཁམས་ཀྱི་ཁྱད་ཆོས་རྣམས་ཕལ་བ་རུ་འཛིན་ཅིང་། དེ་དག་
ནི་ཞིབ་ལྟའི་ལས་ལས་གྲུབ་པའི་སྒྲིག་འཛུགས་དེའི་གནས་ཚུལ་གྱི་མཚོན་རྟགས་ཙམ་
ཡིན།
ཛི་ལིང་གྷར་གྱིས་ནན་གྱིས་བརྗོད་པ་ནི། ཞིབ་འཇུག་བྱེད་མཁན་དང་ཞིབ་
འཇུག་བྱེད་སའི་སྒྲིག་འཛུགས་གཉིས་ཡོངས་སུ་ཁ་ཁར་འབྱེད་མི་ཐུབ་པ་འདི་རེད།
ཚད་རྡུལ་གྱི་གནས་རིམ་དུ་ཌ་ཀར་ཊི་ཡིས་བསམ་པ་ལྟར་འཇིག་རྟེན་ནི་སེམས་ལྡན་
དག་གི་བྱ་སྤྱོད་ལ་ལྟོས་མེད་དུ་གྲུབ་པའི་འཕྲུལ་ཆས་ལྟ་བུ་ཞིག་མིན་ཞིང་། ཚན་རིག་པ་
ཚོའི་གསར་རྙེད་ནི་ཁོང་ཚོས་རང་བྱུང་ཁམས་ཀྱི་སྐོར་ལ་བཀོད་པའི་དྲི་བ་དང་། བཀོད་
སྒྲིག་བགྱིས་པའི་ཞིབ་འཇུག་གི་ཚོད་ལྟ། གསར་གཏོད་བྱས་པའི་ཚད་འཇལ་གྱི་སྒྲིག་
འཛུགས་བཅས་ལ་བརྟེན་ཡོད། བརྒྱུད་རིམ་འདིའི་དུས་མཚམས་གང་དུའང་ཚན་རིག་
པ་ཚོ་ནི་རང་ཉིད་ཀྱིས་གང་ལ་ཞིབ་ལྟ་བྱེད་པ་དེ་འབྱུང་བའམ་འགྲུབ་ཏུ་འཇུག་པའི་ལས་
དང་ནམ་ཡང་ཁ་འབྲལ་ཐབས་མེད།



26:3
ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
ཛི་ལིང་གྷར་གྱིས་རང་བྱུང་གི་འཇིག་རྟེན་རྟོགས་ཚུལ་གྱི་གསར་བརྗེ་རང་བཞིན་
གྱི་ཁ་ཕྱོགས་འདི་མདོར་བསྡུས་ནས་བྲིས་ཡོད་པ་ནི་གཤམ་དུ་གསལ་བ་འདི་ཡིན། །
མི་ཞིག་ལ་མཚོན་ན། རང་བྱུང་ཁམས་སམ་ཕྱི་རོལ་ཏུ་ཡོད་པའི་འཇིག་རྟེན་གྱི་
སྐོར་ལ་དྲི་བ་འདྲི་དུས། དངོས་ཡོད་གནས་ལུགས་ནི་དེའི་སྐོར་ལ་ང་ཚོས་གང་ཞིག་
བརྗོད་པར་ལྟོས་མེད་དུ་གྲུབ་པའི་བསམ་བློ་ཞིག་ཡིད་ལ་འཁོར་རྒྱུ་རེད། ད་ལྟ་ང་ཚོས་
ལངས་ཕྱོགས་འདི་ལ་གོ་རྒྱུ་ཅི་ཡང་མེད་པར་འདོད་ཀྱི་ཡོད། ཕྱི་རོལ་གྱི་དངོས་ཡོད་
གནས་ལུགས་ཀྱི་ཁྱད་ཆོས་གང་ཞིག་ཡིན་རུང་ང་ཚོར་འབྱོར་བའི་གནས་ཚུལ་ལ་གཞི་
བཞག་པ་ཁོ་ན་ཡིན། གནས་ཚུལ་འདི་འདྲ་ལ་གཞི་བཅོལ་མེད་པའི་དངོས་ཡོད་གནས་
ལུགས་སམ་འཇིག་རྟེན་གྱི་སྐོར་ལ་སྐད་ཆ་བཤད་རྒྱུ་ཞིག་མེད། རྒྱུ་མཚན་འདིའི་ཕྱིར་
རྩ་བའི་ཆ་ནས་དངོས་ཡོད་གནས་ལུགས་ཤིག་གི་སྐོར་ལ་སྐད་ཆ་བཤད་དེ། མ་མཐའ་
ཡང་དེའི་ཁྱད་ཆོས་སྐོར་གྱི་གནས་ཚུལ་ཐོབ་པར་བྱེད་པའི་ནུས་པ་ཞིག་མེད་ཚེ། དངོས་
ཡོད་གནས་ལུགས་དེའི་དོན་སྤྱི་ནི་བདེན་པར་ར་སྤྲོད་དང་། རྫུན་པར་སུན་འབྱིན་གང་
ཡང་བྱེད་མི་ཐུབ། འདིའི་ཤུགས་བསྟན་ནི་གནས་ཚུལ་ལམ་ཤེས་རྟོགས་དང་། དངོས་
ཡོད་གནས་ལུགས་ཀྱི་བར་ལ་ཁྱད་པར་ཕྱེས་པ་དེ་དོན་གྱིས་སྟོང་པ་འདི་ཡིན།
ཀོ་པ་ནི་ཀ་སི་ཡི་དུས་སྐབས་ནས་བཟུང་། ཚན་རིག་པ་ཚོས་འཇིག་རྟེན་ནི་
དཀོན་མཆོག་རང་ཉིད་ཀྱི་ལྟ་ཕྱོགས་ཏེ། མིའི་ཞིབ་ལྟ་ལ་ལྟོས་མེད་དུ་གྲུབ་པ་ཇི་བཞིན་
རྟོགས་པར་འཚོལ་ཞིབ་བྱས་ཡོད། ཨ་ཡན་ས་ཊན་གྱིས་བརྗོད་པ་བཞིན་འདི་ནི་གནའ་
བོའི་དངོས་ཁམས་རིག་པའི་ལས་དོན་མཐའ་དག་གི་རྨང་གཞིར་ཡོད་པའི་བདེན་འཛིན་
ཞིག་ཡིན། འོན་ཀྱང་། ཇི་ལིང་གྷར་གྱིས་བཤད་པ་ལྟར། ཚད་རྡུལ་དངོས་ཁམས་རིག་
པས་འཚོལ་ཞིབ་འདི་ནི་ཚད་ལྡན་ཞིག་ཡིན་པར་དོགས་སློང་བྱེད་ཀྱི་ཡོད། ང་ཚོ་སྟེ།
ཚན་རིག་པ་དང་ཚན་རིག་པ་མ་ཡིན་མཁན་གཉིས་ཀས་ཞིབ་ལྟ་བྱེད་པའི་ཡུལ་གང་ནི།
རང་ཉིད་ཀྱི་ཞིབ་ལྟའི་བྱེད་ཐབས་དང་འབྲེལ་བའི་ཐོག་ནས་གྲུབ་པ་ཞིག་ཡིན་ཞིང་། ང་
ཚོའི་སྣང་ངོར་གྲུབ་པའི་ཆོས་ཐམས་ཅད་ནི་རང་ཉིད་ཀྱི་རྟོག་པ་དང་འབྲེལ་བའི་སྒོ་ནས་
གྲུབ་ཡོད། ང་ཚོར་ཞིབ་ལྟ་དང་། རྟོག་པ་གཉིས་ཀའི་ངོས་ནས་ཡོངས་སུ་ཡུལ་གྱི་རང་
བཞིན་ཡིན་པའི་དངོས་ཡོད་གནས་ལུགས་ལ་སྟོབས་ཐབས་ཤིག་ནམ་ཡང་ཡོད་པ་མིན།



26+ ཚན་རིག་དང་། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
-
--
དེ་མཚུངས་སུ་ང་ཚོར་དངོས་ཡོད་གནས་ལུགས་དེ་ནི་བདེན་པར་ར་སྤྲོད་དང༌། ཡང་ན་
རྫུན་པར་སུན་འབྱིན་གྱི་བྱེད་ཐབས་ཀྱང་མེད། འདིས་ཤུགས་སུ་སྟོན་པ་ནི་ཛི་ལིང་གྷར་
གྱི་འདོད་ཚུལ་ལྟར། གོང་གི་བདེན་འཛིན་དེ་ལྟ་བུ་ཚང་མར་གོ་རྒྱུ་ཅི་ཡང་མེད་པ་ཡིན།
ནང་དོན་རིག་པ་དང་། སེམས་ཁམས་རིག་པ། དབང་རྩའི་ཚན་རིག་བཅས་ཀྱིས་ཚད་
འཇལ་དང་ཞིབ་ལྟའི་བྱེད་ཐབས་ཁག་ལ་ལྟོས་མེད་དུ་གྲུབ་པའི་སྣང་ཚུལ་གྱི་སྐོར་ལ་དོན་
དག་ཅན་གྱི་སྐད་ཆ་ཞིག་བཤད་རྒྱུ་མེད་ཚུལ་ང་ཚོར་རྗོད་ཀྱི་ཡོད། དེ་བཞིན་དུ་ནང་དོན་
རིག་པ་དང་། ཚད་རྡུལ་དངོས་ཁམས་རིག་པས་ང་ཚོར་བརྗོད་དོན་ལ། རྣམ་གཞག་གི་
ཆོས་ཏེ། གཞི་རྩའི་ཆ་རྡུལ་ཕྲ་མོ་དང་ཡིན་སྲིད་རླབས་རྒྱུན་ལྟ་བུ་ནི། དེ་དག་འཛིན་པའི་
བློ་ལ་ལྟོས་མེད་དུ་གྲུབ་པར་བཤད་པ་ལའང་གོ་རྒྱུ་ཞིག་མེད།
འཇིག་རྟེན་ནི་དངོས་གཟུགས་ཀྱི་ཆ་རྡུལ་ཕྲ་མོ་དང་ཁྱབ་ཁོངས་ལས། གཞི་རྩའི་
ཆ་ནས་གནས་ཚུལ་གྱིས་གྲུབ་པའི་གསར་བརྗེའི་རང་བཞིན་གྱི་ལྟ་ཚུལ་འདིས་དངོས་
ཁམས་ཀྱི་ཆོས་རྣམས་རང་ཉིད་རྟོགས་བྱེད་ཀྱི་སྒྲོམ་གཞི་དང་། ཞིབ་ལྟའི་ཐབས་ལམ་
ཚང་མར་ལྟོས་མེད་དུ་ཕྱིའི་ཡུལ་ནས་གྲུབ་པའི་བདེན་འཛིན་འདི་ལ་རྨང་གཞི་བརྟན་པོ་
ཞིག་མེད་པ་མཚོན་འདུག འདི་ལྟར་བརྗོད་པའང་། འཇིག་རྟེན་ཧྲིལ་པོའི་གྲུབ་གནས་ནི་
མིའི་ཞིབ་ལྟ་དང་རྟོག་པ་ལ་བརྟེན་ཡོད་ཅེས་པའི་དོན་ནི་མིན་ཞིང་། འགྲོ་བ་མིའི་རིགས་
འཇིག་ན། སའི་གོ་ལ་དང་། ཉི་མའི་ཁྱིམ་རྒྱུད། དགུ་ཚིགས་སོགས་ཀྱང་འཇིག་དགོས་པ་
ཞིག་མིན། འདི་དག་ནི་མུ་མཐུད་ནས་སེམས་ལྡན་གཞན་ཏེ། དུད་འགྲོ་དང་གོ་ལ་གཞན་
གྱི་སེམས་ཅན་དག་གི་འཛིན་སྟངས་ལྟར་དུ་གནས་རྒྱུ་རེད། འདི་ལྟར་འཇིག་རྟེན་སྣ་མང་
ཞིག་སའི་གོ་ལའི་ཐོག་ཏུ་འཚོ་བའི་སེམས་ཅན་ཁག་ལ་བརྟེན་ནས་འབྱུང་གི་ཡོད་པ་
དང༌། འདི་ནི་འཇིག་རྟེན་གྱི་ཁམས་ཆེན་པོའི་ཡུལ་གཞན་ཞིག་ཏུའང་འབྱུང་སྲིད་པ་ཞིག་
ཡིན། ཚད་རྡུལ་དངོས་ཁམས་རིག་པ་གཞིར་བཞག་ན། འཇིག་རྟེན་གྱི་ཁམས་ཆེན་པོའི་
སྐོར་ལ་གང་ཟག་ཅིག་གི་ཞིབ་ལྟ་དང་རྟོག་པ་ལ་ལྟོས་མེད་དུ་གྲུབ་པ་ལྟར་དུ་གླེང་ན་གོ་
རྒྱུ་ཅི་ཡང་མེད། །
དེ་རིང་ཁ་སང་དངོས་ཁམས་རིག་པ་བ་མང་པོ་ཞིག་གིས་འཇིག་རྟེན་ལ་ལྐོག་
ཏུ་གྱུར་པའི་ཆ་ངོས་ཤིག་ཡོད་པའི་འཆར་ཡན་རང་བཞིན་གྱི་བསམ་བློ་ངོ་མཚར་བ་



ཚན་རིག་དང༌ ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
265
ཞིག་གཏོང་གི་ཡོད། ཡིན་ཡང་། ཁོང་ཚོའི་ཚོད་དཔག་འདི་ནི་མིའི་རྟོག་བཟོ་ཡིན་པའི་
དངོས་ཁམས་ཀྱི་རང་བཞིན་དང་མཐུན་པའི་དངོས་ཡོད་གནས་ལུགས་ཀྱི་ཚད་བཀག་
ལས་བརྒལ་ཐུབ་མེད། ཚད་རྡུལ་དངོས་ཁམས་རིག་པ་ལས་བྱུང་བའི་གོང་གི་གོ་རྟོགས་
འདིའི་ཐོག་ནས་བལྟས་ན། སྔོན་མ་དང་། ཐ་ན་ད་ལྟའི་དངོས་ཁམས་ཀྱི་ངོ་བོའི་དོན་སྤྱི་
ཁག་ལ་ད་དུང་ཞིབ་འཇུག་བརྟག་དཔྱད་ཞིབ་ཏུ་མི་གཏོང་བ་འདིར་རྒྱུ་མཚན་ཡང་དག་
ཅིག་མེད་པར་སྣང་། ཚན་རིག་པ་ཚོས་རང་གི་དམིགས་པ་ནི་ཕྱིའི་ཡུལ་གྱི་འཇིག་རྟེན་
ལ་གཏད་དེ། བར་སྣང་གི་ཆ་ངོས་ཤིག་ད་ལྟའི་བར་དུ་སྣང་མེད་དུ་བསྐྱུར་ཡོད། ཆ་ངོས་
དེ་ནི་ཁ་ནང་ལ་ཕྱོགས་ནས་ཞིབ་ལྟ་བྱེད་རུང་བའི་ཀུན་གཞི་ཞེས་པ་འདི་ཡིན་ཞིང་།
སེམས་ཀྱི་ནུས་རྩོལ་ཁག་ལ་ཀླད་པ་དང་གཞན་གང་དུའང་དངོས་ཁམས་ཀྱི་གནས་གཞི་
ཞིག་ཡོད་པར་མཐོང་རྒྱུ་མེད། དེའི་ཕྱིར་ང་ཚོས་རྒྱུན་ལྡན་གྱི་བར་སྣང་དུས་ཀྱི་ཆ་ངོས་
བཞི་པོའི་སྟེང་དུ་སེམས་ཀྱི་བར་སྣང་གི་ཆ་ངོས་དེའང་རང་གི་མྱོང་བ་ལ་བལྟོས་ནས་
སྣོན་དགོས་པ་ཞིག་ཆགས་ཡོད། སེམས་ཀྱི་ཆ་ངོས་དེ་རུ་སེམས་བྱུང་ཚང་མ་སྐྱེ་འགག་
བྱེད་ལ། སེམས་ཀྱི་བྱུང་བ་དེ་ལྟ་བུ་ཐམས་ཅད་ནི་གནས་ཚུལ་ལས་གྲུབ་པ་ཞིག་ཡིན་པ་
དང་། ངོ་བོ་ཉིད་ཀྱིས་གྲུབ་པའི་སེམས་ཀྱི་ཆོས་ཟེར་བ་ཞིག་གི་ངོས་ནས་གྲུབ་མེད།
ནང་པའི་སྒོམ་ཆེན་པ་ཚོས་སེམས་བྱུང་ནི་དངོས་ཁམས་ཀྱི་བྱུང་བ་ལྟར་རང་ངོས་
ནས་གྲུབ་པའི་རང་བཞིན་ཞིག་གིས་སྟོང་པར་རྟོགས་པ་དང་། ཐ་ན་གནས་ཚུལ་ཞེས་
པའི་ཆོས་ཀྱི་རྣམ་གྲངས་འདི་ལའང་ངོ་བོ་ཉིད་ཀྱི་གྲུབ་གནས་ཤིག་མེད། དངོས་ཁམས་
དང་། སེམས་ཁམས། དེ་བཞིན་གནས་ཚུལ་བཅས་ཀྱི་བྱུང་བ་ཐམས་ཅད་ནི། སོ་སོའི་
ཞིབ་ལྟ་བྱེད་ཐབས་དང་རྟོགས་ཐབས་ལ་བརྟེན་ནས་འབྱུང་གི་ཡོད། དེ་མཚུངས་སུ་ཞིབ་
ལྟའི་བྱེད་ཐབས་ཀྱི་རྣམ་པ་ཚང་མ་ཐེ་བའི་ཚད་འཇལ་གྱི་སྒྲིག་གཞི་ཐམས་ཅད་ནི། གང་
ཞིག་ལ་ཚད་འཇལ་དང་ཞིབ་ལྟ་བྱེད་ཀྱིན་པ་དེར་བལྟོས་ནས་གྲུབ་པ་ཞིག་རེད། ཚན་
རིག་དང་ནང་པའི་རྣམ་གཞག་གི་ལྟ་བ་ཚང་མ་ནི། ལྟ་བ་དེ་ཚོ་འཛིན་མཁན་གྱི་སེམས་ལ་
བལྟོས་ནས་གྲུབ་པ་ཞིག་ཡིན། གནས་ཚུལ་གྱི་འཇིག་རྟེན་ཞིག་ཏུ་འདོད་པའི་དངོས་ཡོད་
གནས་ལུགས་ཀྱི་རྣམ་པ་གསར་པ་འདིའི་ནང་དུ་ཞིབ་ལྟ་བྱེད་མཁན་ལ་སོ་སོས་དངོས་
ཡོད་དུ་འཛིན་པའི་འཇིག་རྟེན་དེ་འགྲུབ་པའི་ལས་ཀྱི་ནང་དུ་བྱེད་ལས་གལ་ཆེན་ཞིག་



266 ཚན་རིག་དང་། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
ཡོད། འཇིག་རྟེན་གྱིས་ང་ཚོ་གསར་གཏོད་བྱས་པའི་ཆ་ནས་དེར་བྱེད་ལས་ཤིག་ཡོད་པ་
བཞིན་དུ་ང་ཚོས་ཀྱང་འཇིག་རྟེན་དེ་གསར་གཏོད་བྱས་པའི་ཆ་ནས་བྱེད་ལས་ཤིག་ཡོད་
པ་ཡིན།།
གོ་དོན་གྱི་འཇིག་རྟེན་ཞིག
ཇེ་མང་དུ་འགྲོ་བཞིན་པའི་དངོས་ཁམས་རིག་པ་བ་མང་པོ་ཞིག་གིས་གནས་
ཚུལ་ནི་འཇིག་རྟེན་ཁམས་ཀྱི་དངོས་ཁམས་ཀྱི་ཁྱད་ཆོས་མ་ཡིན་པའི་རང་བཞིན་དུ་གྲུབ་
ཡོད་པའི་མཇུག་སྡོམ་འཇོག་གི་ཡོད་ཀྱང་། ཁོང་ཚོར་གནས་ཚུལ་གྱི་གོ་དོན་ལ་ལྟ་ཚུལ་
མཐུན་སྣང་བ་ཞིག་མེད། ཁག་ཅིག་གིས་ཞིབ་ལྟ་བྱེད་མཁན་ལ་འབྲེལ་མེད་དུ་ཡོངས་སུ་
ཡུལ་རང་བཞིན་གྱི་ཐོག་ནས་དེར་མཚན་ཉིད་འཇོག་པ་དང་། སྙན་གྲགས་ཆེ་བའི་དངོས་
ཁམས་རིག་པའི་རྣམ་གཞག་སྨྲ་བ་ འཇོན་ ཝིལ་ལར་ John Archibald Wheeler
ཐེ་བའི་ཚན་རིག་པ་སྐོར་གཞན་ཞིག་གིས་གནས་ཚུལ་ནི་ངེས་པར་དུ་ཚོར་ཤེས་ཀྱིས་
ཟིན་པའི་བྱེད་པོ་ཞིག་ལ་གོ་རྒྱུ་ཡོད་པ་ཞིག་ཡིན་དགོས་པར་འདོད། ཁོང་གི་ལྟ་ཚུལ་
ལ། དངོས་ཁམས་ཀྱི་འཇིག་རྟེན་ལ་འཇུག་པའི་ཞིབ་ལྟ་གང་ཞིག་ཡིན་རུང་དེའི་ནང་དུ་
སེམས་ལྡན་མ་ཡིན་པའི་དངོས་ཁམས་ཀྱི་ནུས་རྩོལ་ཁག་གི་འབྲེལ་བ་དང་། ང་ཚོས་
གང་ཞིག་ཚད་འཇལ་གྱི་སྒྲིག་གཞི་ཞིག་ཏུ་འདོད་པ་བཅས་ལས་ལྷག་ཅིག་འདུས་ཡོད།
དེ་ཡང་ཞིབ་འཇུག་པ་ཞིག་གི་བློས་ཚད་འཇལ་གྱི་སྒྲིག་གཞི་དེ་འཆར་འགོད་བྱས་ཤིང༌།
ཚད་འཇལ་གང་ཞིག་གིས་བྱེད་བཞིན་པ་དང་། ཡུལ་གང་ཞིག་ལ་ཚད་འཇལ་བྱེད་ཀྱིན་
པ་གཉིས་ཁྱད་པར་འབྱེད་ཀྱི་ཡོད། ཞིབ་ལྟའི་ལས་འདིས་གང་ལྟར་གོ་རྒྱུ་ཅན་གྱི་གནས་
ཚུལ་ཞིག་ངེས་པར་དུ་སྤྲོད་དགོས་ཤིང་། སེམས་ལྡན་མ་ཡིན་པའི་བྱུང་བ་ཁག་གི་
གནས་རིམ་ནས་ཤེས་རྟོགས་ཀྱི་གནས་རིམ་བར་གྱི་འཕེལ་རིམ་དེའང་ཤུགས་སུ་བསྟན་
འདུག དཔེར་ན། ཚད་རྡུལ་འགུལ་ཤུགས་རིག་པའི་ནང་དུ་ཕན་ཚུན་ལ་ཤུགས་རྐྱེན་
ཐེབས་ཀྱིན་པའི་ཆོས་གཉིས་ཀྱི་འབྲེལ་བ་ནི་གང་ཟག་ཅིག་ལ་གོ་རྒྱུ་ཡོད་པ་ཞིག་ཏུ་གྱུར་
ན་ད་གཟོད་འབྲེལ་བ་དེ་དངོས་ཡོད་ཀྱི་ཚད་འཇལ་ཞིག་ཆགས་ཡོད། །
འཇིག་རྟེན་གྱི་ཁམས་སུ་ཡོད་པའི་གནས་ཚུལ་གྱི་ངོ་བོ་དང་། དེའི་གལ་ཆེའི་རང་



ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
267
བཞིན་སྐོར་གྱི་འཇོན་ཝེལ་ལར་གྱི་ཚན་རིག་གི་ཚོད་དཔག་དེ་ནི་སེམས་དང་ཀླད་པའི་
དཀའ་རྙོག་ལ་འབྲེལ་བ་དམ་ཟབ་ཅིག་ཡོད། ཁོང་གིས་བརྗོད་དོན་ལ། གོ་དོན་ནམ་བརྡ་
མཚོན་གྱི་གནས་ཚུལ་ནི་སེམས་ལྡན་མ་ཡིན་པའི་རྡུལ་ཕྲན་དང༌། ཚད་རྡུལ་གྱི་ནུས་
རྩོལ་ལས་བྱུང་བར་འདོད་པ་ལ་གོ་རྒྱུ་ཅི་ཡང་མེད། འདི་ནི་སེམས་ལྡན་མ་ཡིན་པའི་
དབང་རྩའི་ཕྲ་ཕུང་ལས་གོ་དོན་ཞིག་མི་འབྱུང་བ་ཇི་བཞིན་ཡིན། འཇིག་རྟེན་གྱི་ནང་དུ་
ང་ཚོར་དོན་དངོས་སུ་སྣང་བའི་དངོས་ཁམས་ཀྱི་འགྲོ་ལུགས་ལ་གསལ་བཤད་བྱེད་པར་
ང་ཚོར་ཤེས་པའི་རྣམ་གཞག་ཅིག་དགོས་ཞེས་དངོས་ཁམས་རིག་པ་བ་ རོའོ་ཇར་ པཎ་
རོ་ས་ Roger Penrose ཡིས་བརྗོད་འདུག དེ་མཚུངས་སུ་དབང་རྩའི་བྱེད་ལས་དང་།
སེམས་ཀྱི་ནུས་རྩོལ་བར་གྱི་འབྲེལ་བ་ལ་གསལ་བཤད་བྱེད་པར་ཤེས་པའི་རྣམ་གཞག་
ཅིག་དགོས་རྒྱུ་རེད། ཡིན་ཡང་། དངོས་ཁམས་རིག་པ་བ་དང་། དབང་རྩའི་ཚན་རིག་པ་
ཚོས་དངོས་ཁམས་ཀྱི་ནུས་རྩོལ་གཅིག་པུར་ཞིབ་འཇུག་བྱས་ཏེ། མྱོང་བ་གཞིར་བཞག་
གི་ཤེས་པའི་རྣམ་གཞག་ཡིད་འགུག་པ་ཞིག་གཏན་ལ་ཕབ་མི་སྲིད། ཡོངས་འདུས་ཀྱི་
ཤེས་པའི་རྣམ་གཞག་ནི། གཙོ་བོར་ཤེས་པ་རང་ཉིད་ཀྱི་ངང་ཚུལ་རྒྱ་ཆེན་པོ་ཞིག་ལ་
འཇུག་པའི་གཟབ་ནན་གྱི་ཞིབ་ལྟ་གཞིར་བཞག་གིས་ཡོང་དགོས་རྒྱུ་ཞིག་ཡིན་པ་ལས།
སེམས་ཀྱི་ནུས་རྩོལ་རགས་པ་དང་། སྤྱོད་པའམ་དབང་རྩའི་འབྲེལ་བ་ལ་ཞིབ་འཇུག་
བྱེད་པ་ཙམ་གྱིས་ཡོང་ཐབས་མེད།
ད་ལྟ་སྐྱེ་དངོས་རིག་པ་བ་ཕལ་ཆེ་བའི་ཡིད་ཆེས་ལ། ལོ་ངོ་ས་ཡ་མང་པོའི་
འཕེལ་འགྱུར་གྱི་བརྒྱུད་རིམ་ཁྲོད་དུ་ཤེས་པ་ནི་ཡོངས་སུ་དངོས་ཁམས་ཀྱི་ནུས་རྩོལ་
ཁག་ལས་བསྟུན་འགྱུར་གྱི་ཁྱད་རྣམ་ཞིག་གི་ཚུལ་དུ་མངོན་ཐོན་བྱས་ཤིང་། ཁྱད་རྣམ་
འདིས་སྐྱེ་ལྡན་རྣམས་ཀྱི་གསོན་གནས་དང་རིགས་རྒྱུད་བསྐྱར་སྤེལ་ལ་རམ་འདེགས་
བྱས་པ་རེད། གལ་ཏེ་འདི་འདྲ་ཞིག་ཡིན་ཚེ། ཤེས་པ་མངོན་ཐོན་བྱེད་སའི་དབང་རྩའི་
ཕྲ་ཕུང་ལ་བརྟག་དཔྱད་བྱེད་པ་ཙམ་གྱིས་ཤེས་པ་རྟོགས་དགོས་པ་ཞིག་ཆགས་འདུག
མཇུག་སྡོམ་འདི་དང་ལེན་མ་བྱས་པའི་སྔོན་དུ་རང་བྱུང་གི་ཚན་རིག་ཁག་གི་འཕེལ་
རིམ་ལ་བལྟ་རྒྱུ་ནི་གལ་ཆེན་ཞིག་ཡིན། ཀོ་པ་ནི་ཀ་སི་དང་། ཀེབ་ལར་། Kepler གྷེ་
ལེ་ལེའོ། ནིའུ་ཊན་བཅས་ཀྱི་གསར་རྙེད་རྣམས་ལ་བརྟེན་ནས་དངོས་ཁམས་ཀྱི་ཚན་



268
ཚན་རིག་དང༌། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན་
-
རིག་སྐོར་ཞིག་གི་གསར་གཏོད་རྣམས་ཐོག་མར་བྱུང་ཡོད། དེ་ནས་འཕེལ་འགྱུར་རིག་
པ་དང་། རིགས་རྒྱུན་ཚན་རིག་གི་ནང་དུ་ ཌར་ཝིན་ Darwin དང༌ མེན་ཌལ་ Men-
del གཉིས་ཀྱི་རླབས་ཆེ་བའི་སྐྱེ་དངོས་རིག་པའི་གསར་རྙེད་ཁག་བྱུང་ཞིང་། མཐའ་མར་
ཡུལ་རྟོགས་ཚན་རིག་དར་ཏེ། ཇེམ་སི་དང་། སིག་མན་ཌ། ཀཱལ་ཡོང་། Carl Jung ལྟ་
བུའི་སྲོལ་འབྱེད་མཁན་ཁག་ཅིག་གི་ལས་གཞི་མགོ་ཚུགས་པ་རེད། འགྲོ་བ་མིའི་ཤེས་
རྟོགས་ཀྱི་འཕེལ་འགྱུར་འདིའི་འཕེལ་རིམ་སྟེ། དངོས་ཁམས་རིག་པ་ནས་སྐྱེ་དངོས་
རིག་པ་དང་། སྐྱེ་དངོས་རིག་པ་ནས་སེམས་ཁམས་རིག་པ་བྱུང་བ་གསལ་པོ་རེད། ཚན་
རིག་པ་མང་ཆེ་བ་ཞིག་གིས་འཇིག་རྟེན་ཁམས་ཆེན་པོའི་འཕེལ་འགྱུར་ཡང་གོང་གི་གོ་
རིམ་འདིའི་ནང་དུ་བྱུང་བ་དང་། སྲོག་ལྡན་མ་ཡིན་པའི་དངོས་ཁམས་རྣམས་ཐོག་མར་
བྱུང་ནས་འཚོ་བཞིན་པའི་སྐྱེ་ལྡན་དང་། དེ་ནས་ཚོར་ཤེས་ཀྱིས་ཟིན་པའི་སེམས་ལྡན་
བྱུང་བར་ཡིད་ཆེས་བྱེད་ཀྱི་ཡོད། འདི་ནི་གོ་སྐབས་ཙམ་གྱིས་དེ་ལྟར་བྱུང་བ་ཞིག་གམ།
ཡང་ན་འཇིག་རྟེན་ཧྲིལ་པོའི་འཕེལ་འགྱུར་གྱི་ང་ཚོའི་ལྟ་ཚུལ་འདི་ནི། རང་བྱུང་གི་འཛམ་
གླིང་ལ་ཕྱོགས་པའི་ཡོ་རོབ་ཀྱི་ཚན་རིག་གི་འཚོལ་ཞིབ་དེའི་འཕེལ་འགྱུར་གྱི་གཟུགས་
བརྙན་ནམ་སྒྲོ་བཏགས་ཤིག་ཡིན་ནམ།
ཕྱི་མིག་གིས་བལྟས་ན། རླབས་ཆེན་གྱི་ཚན་རིག་པ་ཐོག་མ་དེ་ཚོ་ནི་གནམ་
དཔྱད་རིག་པ་བ་དང་། དངོས་ཁམས་རིག་པ་བ་ཡིན་དགོས་པའི་ངེས་པ་མེད་པར་སྣང་།
ཁོང་ཚོ་ནི་སྐྱེ་དངོས་རིག་པ་བ་དང་བློའི་འཛིན་པའི་ཚན་རིག་པ་ཡིན་ཆོག ཌར་ཝིན་
དང་མེན་ཌལ་གྱི་གསར་རྙེད་ནི་དངོས་ཁམས་རིག་པའི་མདུན་བསྐྱོད་ལ་བརྟེན་མེད་པ་
དང་། དེ་མཚུངས་སུ་ཇེམ་སི་དང་སིག་མན་ཌ་གཉིས་ཀའི་གསར་གཏོད་རང་བཞིན་གྱི་
སེམས་ཀྱི་རྣམ་གཞག་དེ་དག་ཀྱང་དངོས་ཁམས་རིག་པའམ་སྐྱེ་དངོས་རིག་པའི་གསར་
རྙེད་རྣམས་ལ་ཤུགས་ཆེན་པོ་ཞིག་བརྟེན་མེད། གལ་སྲིད་ཚན་རིག་གི་གསར་བརྗེའི་
སྲོལ་འབྱེད་མཁན་རྣམས་སྐྱེ་དངོས་རིག་པ་བ་ཡིན་ཚེ། འཇིག་རྟེན་ཁམས་ཆེན་པོའི་
བྱུང་རིམ་གྱི་དཔེ་གཟུགས་དེ་ཡང་འགུལ་ཤུགས་ཀྱི་རང་བཞིན་མ་ཡིན་པར་སྐྱེ་ལྡན་
གྱི་རང་བཞིན་ཡིན་པ་ང་ཚོའི་བློ་ངོར་འཆར་མི་ཐུབ་པ་ཞིག་མིན། གལ་ཏེ་ཁོང་ཚོ་ནི་
སེམས་ཁམས་རིག་པ་སྨྲ་བ་ཡིན་ཚེ། དེང་དུས་ཚན་རིག་པ་ཚོས་རང་བྱུང་གི་འཇིག་



ཚན་རིག་དང་། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན། 269
རྟེན་གྱི་ཤེས་པའི་གནས་བབ་ལ་ཕྱོགས་ཡོངས་ནས་མི་འདྲ་བའི་ལྟ་ཚུལ་ཞིག་འཛིན་མི་
སྲིད་པ་མ་རེད།
ཚོད་དཔག་འདི་ལྟ་བུ་ལ་ལན་ཡང་དག་ཅིག་རྒྱག་རྒྱུ་དཀའ་ཡང་། འདིས་ང་ཚོར་
ཚན་རིག་གི་འཕེལ་འགྱུར་དང༌། འཇིག་རྟེན་ཁམས་ཆེན་པོའི་འཕེལ་འགྱུར་གྱི་ཚན་
རིག་གི་ལྟ་ཚུལ་གཉིས་ཀྱི་བར་ལ་བྱུང་རིམ་གྱི་མཚུངས་ཆོས་ཤིག་ཡོད་པའི་བདེན་
འཛིན་དེར་དོགས་འདྲི་བྱེད་པའི་སྟོབས་ཤུགས་བསྐྱེད་ཐུབ། འཚོ་བཞིན་པའི་སྐྱེ་ལྡན་གྱི་
བློའི་འཛིན་པའི་ནུས་རྩོལ་བྱེ་བྲག་པ་ཁག་ཅིག་ནི་སོ་སོའི་ཀླད་པ་དང་དབང་རྩའི་སྒྲིག་
གཞི་ལ་བརྟེན་ནས་འབྱུང་གི་ཡོད་པ་གསལ་པོ་རེད། འོན་ཀྱང་། ཚན་རིག་པ་ཚོས་ད་
དུང་ཡང་ཤེས་པའི་རིགས་གང་རུང་ལ་དགོས་ངེས་དང་འདང་ངེས་ཀྱི་རྒྱུ་རྐྱེན་གསར་
རྙེད་བྱས་མེད། དེ་བཞིན་ཁོང་ཚོར་སུའི་སྟེང་དུ་ཤེས་པ་ཡོད་མེད་བརྟག་པའི་ནུས་པའང་
མེད། འདིའི་ཤུགས་བསྟན་ནི། གལ་ཏེ་འཕེལ་འགྱུར་གྱི་བརྒྱུད་རིམ་ལ་ཤུགས་རྐྱེན་བྱེད་
པའི་ཤེས་པའི་ཆ་ངོས་ཤིག་རང་བྱུང་གི་འཇིག་རྟེན་དུ་ཡོད་ཚེ། ཆ་ངོས་དེ་དག་ལ་ཚད་
འཇལ་བ་དང་། ཆ་ངོས་དེ་དག་གི་གྲུབ་གནས་རྟོགས་པའི་ཐབས་ལམ་ཞིག་ཚན་རིག་པ་
ཚོར་མེད་པ་འདི་ཡིན། རྒྱ་མཚན་དེའི་ཕྱིར་ཤེས་པ་ནི་དངོས་ཁམས་ཀྱི་ནུས་རྩོལ་ཙམ་
ལས་བྱུང་བའི་ཡིད་ཆེས་འདི་ལ་ཚན་རིག་རང་བཞིན་གྱི་བདེན་དཔང་ཞིག་མེད། དེ་ལས་
ལྡོག་སྟེ། ཡིད་ཆེས་འདི་ནི་དངོས་གཙོ་རིང་ལུགས་ཀྱི་བདེན་འཛིན་ཞིག་ཡིན་པ་དང་།
འདིས་དངོས་ཁམས་ཀྱི་ནུས་རྩོལ་ཁོ་ནར་མ་གཏོགས་ཚད་འཇལ་བྱེད་མི་ཐུབ་པའི་ཚན་
རིག་གི་འཚོལ་ཞིབ་བྱེད་ཐབས་ཀྱི་ཚད་བཀག་དེ་མཚོན་ཡོད། །
དེང་དུས་ཀྱི་དངོས་ཁམས་རིག་པ་བ་སྐོར་ཞིག་གིས་འཇིག་རྟེན་གྱི་ཁམས་ཆེན་
པོའི་བྱུང་རབས་ཀྱི་ཐད་ལ་ཡོད་པའི་ཐུན་མོང་གི་བདེན་འཛིན་ཁག་ལ་དོགས་སློང་བྱེད་
ཀྱི་ཡོད། ཀེམ་སྦིར་ཇི་མཐོ་སློབ་ Univeristy of Cambridge ནས་ཡིན་པའི་ སེ་ཊིའི་
པཱན་ ཧོའོ་ཀིང༌ Stephen Hawking དང༌། ཡོ་རོབ་ཀྱི་ཆ་རྡུལ་ཕྲ་མོའི་དངོས་ཁམས་
ཞིབ་འཇུག་ཁང་སྟེ། སཱརན་ CERN ནས་ཡིན་པའི་ ཐོ་མཱ་སེ་ཧར་ཊོག་ Thomas
Hertog གཉིས་ཀྱིས་ཚད་རྡུལ་དངོས་ཁམས་རིག་པའི་ཆོས་ཉིད་རྣམས་རང་བྱུང་གི་
ཁམས་ཧྲིལ་པོའི་སྟེང་དུ་སྦྱར་ཏེ། ཚད་འཇལ་གྱི་སྒྲིག་གཞི་དང་འཚོལ་ཞིབ་འཛིན་སྟངས་



27) ཚན་རིག།། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན།
ཀྱི་རྣམ་པ་ཚང་མར་ལྟོས་མེད་དུ་གྲུབ་པའི་ཡུལ་རང་བཞིན་གྱི་ལོ་རྒྱུས་ཤིག་འཇིག་རྟེན་
ལ་མེད་པའི་ལྟ་ཚུལ་བཏོན་ཡོད། ལོ་རྒྱུས་མང་པོ་ཞིག་ཡོད་སྲིད་པའི་ནང་ནས་ཚན་
རིག་པ་ཚོས་སོ་སོའི་འཚོལ་ཞིབ་བྱེད་ཐབས་ཁག་ལ་བརྟེན་ནས་གཅིག་དང་། ཡང་ན་
དེ་ལས་མང་བ་ཞིག་བདམས་ཡོད་པ་ཙམ་རེད། དེང་རབས་ཀྱི་ཚན་རིག་འགོ་ཚུགས་
པ་ནས་བཟུང་དངོས་ཁམས་རིག་པ་བ་ཚོས་འཇིག་རྟེན་གྱི་ཁམས་ཆེན་པོའི་འཕེལ་
འགྱུར་རྟོགས་པར་བརྩོན་པ་ནི་འཇིག་རྟེན་གྱི་ཐོག་མའི་གནས་སྟངས་དང་རྐྱེན་ནས་འགོ་
བརྩམས་ཤིང་། དེང་སང་འབར་གས་ཆེན་མོ་ནི་འཇིག་རྟེན་གྱི་ཐོག་མར་འཛིན་གྱི་ཡོད།
ཡིན་ཡང་། ཧོའོ་ཀིང་དང་ཧར་ཊོག་གཉིས་ཀྱིས་ལྟ་ཚུལ་འདི་ཧྲིལ་པོ་ཁས་མི་ལེན་པར།
ཟླུམ་གཟུགས་ཤིག་གི་ཕྱི་ངོས་དང་འདྲ་བར་ང་ཚོའི་འཇིག་རྟེན་ལ་ངོས་འཛིན་བྱེད་རུང་
བའི་ཐོག་མའི་འགོ་འཛུགས་ས་ཞིག་དང་། ངེས་གཏན་ཡིན་པའི་ཐོག་མའི་ངང་ཚུལ་ཞིག་
མེད་པར་གསལ་བརྗོད་བྱས་འདུག གལ་ཏེ་འཇིག་རྟེན་གྱི་ཐོག་མའི་ངང་ཚུལ་དེ་མ་ཤེས་
ཚེ། གང་ཟག་ཅིག་གིས་ཐོག་མའི་ངང་ཚུལ་དང་རྐྱེན་ནས་འགོ་འཛུགས་བྱེད་པའི་རྟོགས་
ཐབས་འདི་བཀོལ་སྤྱོད་བྱེད་མི་ཐུབ། བྱེད་ཐབས་གཞན་ཁོ་ན་ཞིག་ཡོད་པ་ནི་ད་ལྟའི་
ཞིབ་ལྟ་ཁག་གཞིར་བཞག་ནས་ཡར་ཕྱིར་འདེད་བྱེད་རྒྱུ་འདི་ཡིན། ཡིན་ཡང་། འདི་ནི་ཇི་
ལྟར་བྱེད་རྒྱུ་ཡིན་མིན་ནི་ཡོངས་སུ་རང་ཉིད་ཀྱི་དྲི་བ་ཁག་དང་། ད་ལྟ་རང་གིས་བཀོལ་
སྤྱོད་བྱེད་པའི་འཚོལ་ཞིབ་ཀྱི་ཐབས་ལམ་ལ་བརྟེན་ཡོད།
ཝིལ་ལར་དང་ཛི་ལིང་གྷར་གཉིས་ཀས་ཀྱང་བརྗོད་ཡོད་པ་ལྟར། ང་ཚོས་ཚད་
རྡུལ་དངོས་ཁམས་རིག་པའི་རྩ་འཛིན་རྣམས་འཇིག་རྟེན་གྱི་ཁམས་ཧྲིལ་པོའི་སྟེང་ལ་
སྦྱོར་སྐབས། རང་བྱུང་གི་ཁམས་ཧྲིལ་པོ་ནི་སྲིད་རུང་འཛད་མཐའ་མེད་པ་ལས་གྲུབ་
པའི་ཚད་རྡུལ་གྱི་གནས་སྟེང་མའི་ངང་ཚུལ་དུ་གནས་ཡོད། ཧོའོ་ཀིང་གིས་སྲིད་རུང་
གི་འཇིག་རྟེན་གཅིག་གི་རྣམ་པ་ཐམས་ཅད་ནི་ཚད་རྡུལ་གྱི་གནས་སྟེང་མའི་ནང་ནས་
དུས་མཉམ་དུ་གྲུབ་པར་བརྗོད་འདུག གང་ཟག་ཅིག་གིས་ཚད་འཇལ་ཞིག་བྱེད་པའི་
འདམ་ག་བྱས་ཚེ། གང་ཟག་དེས་སྲིད་རུང་མང་པོ་ཞིག་གི་ནང་ནས་ཚད་འཇལ་བའི་
ཁྱད་ཆོས་བྱེ་བྲག་པ་དེ་དག་ལྡན་པའི་ལོ་རྒྱུས་ཀྱི་དུམ་ཚན་ཞིག་འདེམས་པ་དེ་ཡིན།
གང་ཟག་དེར་སྣང་བའི་འཇིག་རྟེན་ཁམས་ཀྱི་ལོ་རྒྱུས་ནི། ལོ་རྒྱུས་ཀྱི་ནང་གསེས་ཤིག་



ཚན་རིག་ད། ལྟ་གྲུབ་རིག་པའི་མཉམ་ཞུགས་ཀྱི་འཇིག་རྟེན། 271
ལས་བླངས་པའི་ཚན་པ་ཞིག་ཡིན་ཞིང་། ཚིག་གཞན་ཞིག་གིས་བཤད་ན། རང་གིས་
རང་ཉིད་ཀྱི་འདས་པ་འདེམས་ཀྱི་ཡོད་པ་འདི་རེད། །
ལེ འུ་འདིའི་ནང་དུ་དྲངས་པའི་སྣེ་ཁྲིད་ཀྱི་དངོས་ཁམས་རིག་པ་བ་ཚོས་
བརྗོད་པ་ལྟར་ན། དངོས་ཁམས་ཀྱི་འཇིག་རྟེན་རྟོགས་པར་རང་བྱུང་ཁམས་སུ་ཤེས་པ་
ལ་བྱེད་ལས་ཅི་ཞིག་ཡོད་མེད་དང་། ཤེས་པའི་ངོ་བོ་རྟོགས་རྒྱུ་ནི་མེད་དུ་མི་རུང་བ་
ཞིག་ཡིན་པ་ཇེ་གསལ་དུ་འགྲོ་བཞིན་ཡོད། དངོས་ཁམས་རིག་པ་བ་དང་། སྐྱེ་དངོས་
རིག་པ་བ། སེམས་ཁམས་རིག་པ་བ་སུས་ཀྱང་ཤེས་པ་ནི་ག་དུས་འཕེལ་འགྱུར་རིག་
པའི་བརྒྱུད་རིམ་གྱི་ཁྲོད་དང་། ཡང་ན་མིའི་སྦྲུ་མའི་སྟེང་དུ་ཐོག་མར་བྱུང་བར་རྟོགས་
མེད། དེའི་ཕྱིར་ཐོག་མའི་གནས་སྟངས་མ་ཤེས་པར་འཇིག་རྟེན་གྱི་ལོ་རྒྱུས་ལ་མགོ་
ནས་མར་གསལ་བཤད་བྱེད་མི་ཐུབ་པ་ཇི་བཞིན། ཤེས་པ་ལ་ཚང་དགོས་པའི་རྒྱུ་རྐྱེན་
མ་རྟོགས་པར་ཤེས་པའི་ཐོག་མ་ལའང་གསལ་བཤད་བྱེད་མི་ཐུབ། སེ་ཊིའི་ཝཱན་ ཧོའོ་
ཀིང་དང་། ཁོང་གི་ལས་རོགས་ཚོའི་རིགས་པའི་རྗེས་སུ་འབྲངས་ནས་མིག་སྔར་མྱོང་
བའི་ཤེས་པའི་ངོ་བོ་ནས་འགོ་བརྩམས་ཏེ། ཤེས་པའི་ཐོག་མ་ལ་ཡར་ཞིབ་འཇུག་བྱེད་
དགོས། འདི་ནི་ལོ་ངོ་མང་པོར་ཤར་ནུབ་གཉིས་ཀའི་སྒོམ་པ་བ་ཚོའི་བྱེད་སྟངས་ཤིག་
ཡིན་ནའང་། ཚན་རིག་གི་ཚོགས་སྡེས་འདིའི་བཟང་ངན་ལ་རྩད་ཞིབ་མ་བྱས་པར་ལྷག་
ཡོད།།



ལེའུ་ཉེར་གཅིག་པ་ཉམས་ལེན།
ཐོག་མཐའ་མེད་པའི་ཤེས་པའི་ནང་དུ་ངལ་གསོ་བ།
---
༄༅། །རྒྱུན་ལྡན་ལྟར་རང་གི་ལུས་པོ་དང་། ངག སེམས་བཅས་སོ་སོའི་རང་གི་ངང་དུ་
འཇོག་བཞིན་སྒོམ་གྱི་ཐུན་དེ་འགོ་རྩོམ་དགོས། བློ་ལ་སྣང་བའི་ཆོས་དང་། རང་སེམས།
དེ་བཞིན་ཡུལ་གྱི་སྣང་བ་དང་ཡུལ་ཅན་གྱི་ཤེས་ཚོར་བར་གྱི་གཉིས་སྣང་བཅས་ནི་སྟོང་
པ་ཉིད་ཀྱི་རང་བཞིན་ཡིན་པ་རང་གི་མྱོང་བའི་ངོས་ནས་ཅུང་ཙམ་རྟོགས་པའི་རྗེས་སུ་
དམིགས་པས་ཡུལ་དང་ཡུལ་ཅན་གང་ཡང་བདག་ཏུ་མི་འཛིན་པར་ལྷོད་ནས་གནས་པར་
གྱིས། ཉམས་ལེན་གྱི་རིམ་པ་འདི་ལ་མཚམས་རེར་མི་སྒོམ་པ་ཡང་ཟེར་ཞིང་། དེ་ཡང་
ཁྱེད་ཀྱིས་དམིགས་པ་གཅིག་ལ་གཏད་ནས་སྒོམ་རྒྱག་གི་མེད། སྒོམ་གྱི་དམིགས་པ་ཅི་
ཡང་མ་བཟུང་བར་རང་གི་ཤེས་ཚོར་ནི་མདུན་གྱི་བར་སྣང་གི་ནང་དུ་དྲན་པ་བརྟན་པོ་
ཞིག་ཡོད་པའི་སྒོ་ནས་འཇོག་རྒྱུ་འདི་རེད། །
དམིགས་རྟེན་ཅི་ཡང་མེད་པའི་ཉམས་ལེན་འདིའི་ནང་དུ་ཁྱེད་ཀྱིས་ཞི་བ་ཟབ་མོ་ཞིག་
མྱོང་སྲིད་པར་མ་ཟད། རང་གི་སེམས་ནི་དེའི་མཐར་ཐུག་གི་གནས་གཞི་སྟེ། ཡེ་ཤེས་ཀྱི་ངོ༌
བོར་ཐིམ་པ་དང་། བློ་རགས་པ་རྣམས་ཞི་ཞིང་། ཐ་ན་ཀུན་གཞིའི་རྣམ་ཤེས་ལས་ཀྱང་ཕ་རོལ་དུ་
བརྒལ་སྲིད། དེའི་ཚེ་ཁྱེད་ཀྱིས་རྟོག་པ་ཐམས་ཅད་དང་བྲལ་བའི་ཤེས་པའི་རང་བཞིན་ནི་གསལ་
ཞིང་བརྟན་པའི་སྟོང་པ་ཉིད་ཡིན་པ་གཟུང་འཛིན་མེད་པར་རྟོགས་ཐུབ། སྣང་བ་དང་སེམས་
ནི་གཅིག་ཏུ་གྱུར་ནས་ཕྱི་དང་ནང་གི་འདུ་ཤེས་སྟོང་སྟེ། ཁྱེད་ཀྱིས་དངོས་ཡོད་གནས་ལུགས་
ཐམས་ཅད་ཀྱི་རོ་གཅིག་ཅེས་པའི་ཆ་སྙོམས་ཀྱི་འདུ་ཤེས་ཕྲ་མོ་ཞིག་མྱོང་རྒྱུ་རེད།
，
་
，



37+ ཐོག་མཐའ་མེད་པའི་སེ ས་པའི་ནད་དུ་ངལ་གསོ་བ།
སྟོང་པ་ཉིད་ཀྱི་རང་མདངས་དེ་ནི་འཛད་མཐའ་མེད་པ་དང་། དྭངས་ཤིང་ལྷད་མེད་
པ། ཞི་བ་དང་གསལ་བའི་རང་བཞིན་ཅན་ཞིག་རེད། འདི་ལ་ཤེས་པ་དྭངས་མའི་འོད་
གསལ་གྱི་རང་བཞིན་ཞེས་ཟེར་ཞིང་། དེའི་ངོ་བོ་ནི་འོད་བཀྲ་ཞིང་བཀྲག་མདངས་ཆེ་ལ།
ཆོས་གང་ཞིག་ཏུའང་གྲུབ་མེད་པ་དང་། དབྱེར་མེད་ཀྱི་སྟོང་པ་ཉིད་ཅིག་ཡིན། མི་ཁག་
ཅིག་ལ་མཚོན་ན། རྟོགས་པ་འདི་ལྟ་བུ་རྒྱུད་ལ་སྐྱེ་བར་ལོ་ངོ་མང་པོའི་སྒོམ་ཉམས་ལེན་
གྱི་དཀའ་སྤྱད་དགོས་ཀྱང་། མི་གཞན་སྐོར་ཞིག་ལ་མགྱོགས་པོར་སྐྱེ་སྲིད། འདི་ཐམས་
ཅད་ནི་སོ་སོ་རང་ཉིད་ཀྱི་སྒྲིབ་སྦྱོང་གི་ཚད་གཞི་ལ་རག་ལས་པ་ཞིག་རེད། །
ཁྱེད་ཀྱིས་སྒོམ་གྱི་ཐུན་ལ་མཇུག་བསྒྲིལ་སྐབས། བདག་འཛིན་མེད་པར་སྣང་
བ་ཐམས་ཅད་ནི་རྨི་ལམ་ཞིག་གི་ཉམས་སྣང་དང་འདྲ་བར་གསལ་ཞིང་སྟོང་པ་ཉིད་ཀྱི་
རང་བཞིན་དུ་ཡིད་ལ་ཟིན་དགོས། འདིས་རང་གི་སྒོམ་གྱི་མྱོང་བ་དང་། ཐུན་གྱི་བར་
མཚམས་སུ་འཇིག་རྟེན་ལ་བཅངས་པའི་ལྟ་ཚུལ་བར་གྱི་བཀག་རྒྱ་དེ་གཞིག་པར་
གྲོགས་བྱེད་ངེས། འདི་ལྟར་རྟོག་པ་དང་། དབང་ཤེས་ཀྱི་སྣང་བ་ཐམས་ཅད་ནི་སྒོམ་གྱི་
གྲོགས་སུ་འགྱུར་འགྲོ། རྟོག་པ་ཅི་ཞིག་སྐྱེས་ཀྱང་དེར་དམིགས་པ་ཡོངས་སུ་གཏོད་
དགོས། རྟོག་པ་དེ་དག་ནི་ཉི་མའི་འོད་ཀྱི་ནང་དུ་ན་བུན་ཡལ་འགྲོ་བ་ཇི་བཞིན་ཤུལ་རྗེས་
ཙམ་ཡང་མེད་པར་སྟོང་ངེས། རྟོག་པ་དེ་དག་ལ་ངོ་བོ་ཉིད་ཀྱི་གྲུབ་གནས་ཤིག་མེད་པར་
རྟོགས་ན། དེ་དག་གིས་ཁྱེད་རང་སྡུག་ལ་མི་གཏོད་པ་ཤེས་པར་གྱིས། རང་གི་བྱ་འགུལ་
ཚང་མའི་སྐབས་སུ་བློ་ནི་སྔོན་མའི་བདག་འཛིན་གྱི་གོམས་པའི་ནང་དུ་མི་ལྷུང་བར་བྱེད་
ཅིང་། དྲན་པ་རྒྱུན་དུ་སྐྱོང་བ་ནི་བརྟན་ཞིང་ཐུར་དུ་འདྲིལ་བའི་ཆུ་བོ་ཞིག་དང་འདྲ་བ་ཞིག་
ཡིན་དགོས།།



ལེའུ་ཉེར་གཉིས་པ་རྣམ་གཞག
-
ཤེས་པ་དྭངས་མའི་འོད་ཟེར་གྱི་བར་སྣང་།
དཀོན་མཆོག་གི་རྒྱལ་ཁམས།
༄༅། །ཡེ་ཤུའི་གྲུབ་མཐའ་གསར་མའི་ལས་འགུལ་བྱུང་བ་ནས་བཟུང་། ཡེ་ཤུའི་ཆོས་
སྡེས་འགྲོ་བ་མིའི་རིགས་ནི་ངན་རུལ་གྱི་རང་བཞིན་ལྡན་པའི་སྡིག་ཅན་ཐ་ཤལ་བ་ཡིན་
པར་བརྗོད་པ་ལྷག་ཏུ་ཤུགས་ཆེ་རུ་ཕྱིན་ཏེ། རང་ཉིད་ལ་མི་འབབ་པའི་དཀོན་མཆོག་གི་
ཐུགས་རྗེ་ཁོ་ནར་བརྟེན་ནས་ང་ཚོར་ཐར་བ་ཐོབ་ཐུབ་པར་བཤད་ཀྱི་འདུག འགྲོ་བ་མིའི་
རང་བཞིན་ལ་བཟུང་བའི་ཡིད་མུག་པོའི་ལྟ་ཚུལ་འདིར་རྒྱབ་སྐྱོར་བྱེད་མཁན་ཚོར་དམ་
པའི་གསུང་རབ་ཀྱི་ནང་དུ་རང་ཉིད་ཀྱི་ཡིད་ཆེས་ལ་ཁུངས་ལུང་ཡོད་ཀྱང་། འགྲོ་བ་མིའི་
རིགས་མཐོར་འདེགས་ཀྱི་ལྟ་བ་མཚོན་པར་བྱེད་པའི་གསུང་དུམ་མང་པོའང་དེའི་ནང་དུ་
ཡོད་པ་ཡིད་ལ་འཛིན་རྒྱུ་ནི་གལ་ཆེན་ཞིག་རེད། དཔེར་ན། བྱུང་རབས་ཀྱི་དཔེ་ཆའི་ནང་
དུ་འདི་ལྟར་གསུངས་འདུག “དེའི་ཕྱིར་དཀོན་མཆོག་གིས་རང་ཉིད་ཀྱི་སྣང་བརྙན་ལ་
བལྟས་ནས་མི་གསར་བཟོ་བྱས་ཤིང་། དཀོན་མཆོག་གི་སྣང་བརྙན་གཞིར་བཞག་ནས་
ཁོང་གིས་ཁོ་གསར་བཟོ་གནང་བ་དང་། ཁོང་གིས་ཕོ་དང་མོ་ཁོ་ཚོ་གསར་བཟོ་གནང་
བ་རེད།” དཀོན་མཆོག་དང་མིའི་བར་གྱི་མཚུངས་ཆོས་འདི་ནི་ཞལ་ཆད་གསར་མའི་
ནང་དུ་བསྐྱར་ཟློས་བྱས་ཏེ། ཡེ་ཤུ་གཅིག་པུ་མ་ཡིན་པར་མི་ཚང་མས“དཀོན་མཆོག་གི་
གཟི་བརྗིད་དང་སྣང་བརྙན”མཚོན་ཡོད་པར་གསུངས་ཡོད།
མིའི་རིགས་ཀྱི་ངན་རུལ་གྱི་རང་བཞིན་ནན་དུ་བརྗོད་པའི་ཡེ་ཤུ་པ་འདི་ཚོས་ཡེ་



276 ཤེས་པསུངས་མའི་འོད་ཟེར་གྱི་བར་ན།།
ཤུ་ནི་རང་གི་མགོན་སྐྱབས་སུ་ཁས་ལེན་པ་དང་། ཁྲུས་དབང་ལེན་པ། ཁོང་ཚོའི་ཡེ་ཤུ་
ཆོས་སྡེའི་ལྟ་བ་རྣམས་གཙུག་ཏུ་འཛིན་པ་བཅས་བྱེད་མཁན་ལ་ཐར་བ་བརྒྱ་ཆའི་བརྒྱ་
ཐོབ་པར་སྒྲོག་གི་ཡོད། འོན་ཀྱང་། འོག་ཏུ་འདྲེན་རྒྱུ་ཡིན་པའི་ཡེ་ཤུའི་གསུང་དེ་ཡིད་ལ་
དྲན་ཚེ། རང་ཉིད་ལ་ཐར་བ་ཐོབ་པ་དང་། ཆ་རྐྱེན་འདི་དག་མི་ལྡན་པའི་མི་གཞན་དག་
ནི་དམྱལ་བར་ལྷུང་བའི་གདེང་ཚོད་དེར་དོགས་འདྲི་བྱེད་དགོས་པ་ཞིག་རེད། “ང་ལ་
མགོན་སྐྱབས་ཞེས་འབོད་མཁན་ཚང་མ་དཀོན་མཆོག་གི་རྒྱལ་ཁམས་སུ་མི་འགྲོ་ཞིང་།
འགྲོ་མཁན་ཁོ་ན་ནི་དག་ཞིང་དུ་ཡོད་པའི་ངའི་དཀོན་མཆོག་གི་ཞེ་འདོད་སྒྲུབ་མཁན་ཚོ་
ཡིན།” དཀོན་མཆོག་གི་བཀའ་རྒྱའི་ནང་གི་གང་ཞིག་གལ་ཆེ་ཤོས་དེ་ཡིན་ནམ་ཞེས་ཡེ་
ཤུ་ལ་བཀའ་འདྲི་ཞུས་པར། ཁོང་གིས་འདི་ལྟར་གསུངས་འདུག གལ་ཆེ་ཤོས་ནི་འདི་སྟེ།
“ཉོན་དང་ཨི་ཙི་རལ་གྱི་མི་ཚོ། ང་ཚོའི་དཀོན་མཆོག་ནི་གཅིག་ཡིན། ཁྱེད་ཀྱིས་རང་
གི་བླ་སྲོག་དང་། རང་གི་སེམས་པ། རང་གི་སྟོབས་ཤུགས། རང་གི་སྙིང་ཁོང་བཅས་
ཕྱོགས་ཡོངས་ནས་རང་ཉིད་ཀྱི་དཀོན་མཆོག་ལ་དུངས་པར་བྱོས།” ཞེས་པ་དང་།
གཉིས་པ་ནི། “རང་ཉིད་ལ་ཇི་ལྟར་དུངས་པ་ལྟར་རང་གི་ཁྱིམ་མཚེས་ལའང་དུངས་པར་
བྱོསབྱཞེས་པ་འདི་རེད། འདི་དག་ལས་ལྷག་པའི་རླབས་ཆེ་བའི་བཀའ་རྒྱ་ཞིག་མེད།”
སེན་ཌ་ཨ་གྷ་སི་ཏྲིན་གྱིས་གསུངས་པ་ལྟར་ན། བཀའ་རྒྱ་འདི་གཉིས་ཀྱི་བར་ལ་འབྲེལ་
བ་དམ་པོ་ཞིག་ཡོད། དཀོན་མཆོག་ལ་དུངས་པ་ནི་གུས་བཀུར་དང་། དད་གུས། བཀའ་
དྲིན་དྲན་ཤེས་ཀྱི་འདུ་ཤེས་ཟབ་མོ་ཙམ་མ་ཡིན་པར། ཁོང་དང་དབྱེར་མེད་དུ་གནས་པའི་
འདོད་པ་ཆེན་པོ་ཞིག་ཀྱང་ཡིན། རང་གི་ཁྱིམ་མཚེས་ནི་རང་ཉིད་ཡིན་པ་ལྟར་དུངས་པ་
ནི་དཀོན་མཆོག་ལ་བཅངས་པའི་དུངས་པ་དེ་མཉམ་སྤྱོད་བྱེད་ཐུབ་མཁན་ཚོ་དང་རྡོག་
རྩ་གཅིག་བསྒྲིལ་ཡིན་པའི་འདུ་ཤེས་ཀྱི་མཚོན་རྟགས་ཤིག་རེད།
རང་གི་སེམས་དང་། རྣམ་ཤེས། སྟོབས་ཤུགས་ཡོད་ཚད་ཀྱིས་དཀོན་མཆོག་གི་
ཞེ་འདོད་ཀྱི་རྗེས་སུ་འབྲངས་པར་བརྟེན་ནས་དཀོན་མཆོག་དང་རང་ཉིད་བར་གྱི་གཅིག་
བསྒྲིལ་འཚོལ་བའི་ཆོད་སེམས་འདི་ནི། "དག་ཞིང་དུ་རང་གི་དཀོན་མཆོག་ནི་རྫོགས་
ལྡན་ཡིན་པ་ཇི་བཞིན་རང་ཉིད་ཀྱང་རྫོགས་ལྡན་ཡོང་བར་བྱོས་” ཞེས་པའི་ཡེ་ཤུའི་
བཀའ་དང་མཐུན་པ་ཞིག་རེད། གདམས་ངག་འདིས་འགྲོ་བ་མིའི་རྣམ་ཤེས་ཀྱི་སྒྲིབ་པ་



ཤེས་པ་ངས་མའི་འོད་ཟེར་གྱི་བར་ན་
977
དང་། བཀག་རྒྱ་ལས་བརྒལ་བའི་ཆ་ངོས་ཤིག་འགྲོ་བ་མིའི་རིགས་ཀྱི་འཚོ་གནས་ལ་
ཡོད་པ་ཤུགས་སུ་བསྟན་འདུག མཚམས་རེར་ཡེ་ཤུ་ཡིས་ལྷའི་རང་བཞིན་གྱི་ལྷད་མེད་
ཀྱི་ཆ་འདི་ལ་དཀོན་མཆོག་གི་རྒྱལ་ཁམས་དང་། ཡང་ན་དག་ཞིང་ཞེས་བརྗོད་ནས་
ཆ་ངོས་འདི་ནི་ཡུལ་གྱི་འཇིག་རྟེན་དུ་གྲུབ་པ་ཞིག་མ་ཡིན་པར་སོ་སོའི་སྟེང་དུ་ཡོད་པ་
བསྟན་འདུག ནང་གི་རྫོགས་ལྡན་འདི་ནི་ང་ཚོས་ཅི་ཙམ་ལ་སོ་སོའི་ངོ་བོའི་འདུ་ཤེས་
སམ་སེམས་རགས་པ་དང་། ཚེ་འདི་དང་འབྲེལ་བའི་བསམ་བློ་དང་འདོད་པ་སོགས་
ལ་མཁྲེགས་འཛིན་བྱས་ན་དེ་ཙམ་གྱིས་སྒྲིབ་ཡོད། དཀོན་མཆོག་གི་རྒྱལ་ཁམས་འདི་
གསར་རྙེད་བྱེད་པར་ང་ཚོས་རང་ཉིད་ཀྱི་ངོ་བོའི་འདུ་ཤེས་སྤྱིར་བཏང་བ་རྣམས་ངེས་
པར་དུ་དོར་ཏེ། རང་ཉིད་ཀྱི་ངོ་བོ་དེ་རང་གི་ལུས་སེམས་ཀྱི་ངོས་ནས་ཡོད་པར་འཛིན་
པ་འདི་སྤང་དགོས། རྒྱུ་མཚན་ནི་འདི་ལྟར་བྱས་ན་ད་གཟོད་ང་ཚོ་སླར་ཡང་གསར་དུ་སྐྱེ་
ཐུབ་པ་དང་། རང་གི་རང་བཞིན་ཕྲ་ཤོས་དེ་མཐོང་རྒྱུ་རེད། །
སཱན་ཊ་པཱལ་གྱིས་རང་གི་ཆོས་ཀྱི་སླར་སྐྱེ་དེར་འགྲེལ་བརྗོད་གནང་བ་ནི་འདི་
སྟེ། “ང་ནི་ཡེ་ཤུ་དང་ལྷན་དུ་རྒྱངས་ཤིང་ལ་བཏགས་ནས་བསད་ནའང་། ང་ད་དུང་འཚོ་
བ་དང་། འཚོ་བཞིན་པ་དེ་ནི་ང་རང་ཉིད་མ་ཡིན་པར་ཡེ་ཤུ་ངའི་སྟེང་དུ་འཚོ་བ་དེ་རེད།
པཱལ་ནི་རང་གི་ལུས་པོའི་གནས་སྟངས་ཀྱི་ཆ་ནས་ཡེ་ཤུ་དང་ཐ་དད་དུ་གནས་ཡོད་ཀྱང་།
རང་གི་ཤེས་ཚོར་གྱི་ངོས་ནས་ཐ་དད་འདི་ལྟ་བུ་ཐམས་ཅད་ཡལ་ཡོད། ཁོང་གིས་རང་
སེམས་ལ་ལྟ་སྐབས་ཡེ་ཤུ་ནི་ཤེས་པའི་དམིགས་པ་ཞིག་གི་ཚུལ་དུ་གཟིགས་མེད། ཁོང་
གིས་གང་བརྗོད་པ་ནི་རང་གི་ཡིད་ཤེས་ཀྱི་མཐར་ཐུག་གི་གཞི་དང་འབྲེལ་ཞིང་མངོན་
སུམ་ཡིན་པ་ཞིག་རེད། གང་ཟག་ཅིག་རང་སེམས་རགས་པ་ལས་གྲོལ་སྐབས། སྤྱི་
ཚོགས་དང་གཅིག་སྒྲིལ་ཐམས་ཅད་གཅིག་ཏུ་བསྒྲིལ་བར་བྱེད་པའི་ཡོད་ཚད་ཀྱི་གཞི་
འདི་རྒྱུད་ལ་སྐྱེ་བ་དང་། ཡེ་ཤུའི་ཆོས་ལུགས་རིག་པ་སྨྲ་བ་ མར་ཊིན་ Martin Laird
གྱིས་འདིའི་ཐད་ལ་འགྲེལ་བརྗོད་བྱེད་རྒྱུར། “ང་ཚོས་གང་ཞིག་གིས་ཡངས་ཤིང་བཞུར་
གྱིན་པའི་ཧྲིལ་པོ་འདི་མཐོང་བའང་ཧྲིལ་པོ་དེ་ཡིན་པར་རྟོགས་ཤིང་། ང་ཚོས་རང་གི་
མཐོང་རྒྱ་སྒྲིབ་པ་དང་། ང་ཚོ་ལམ་ལོག་ཏུ་འཁྲིད་པ། རང་སེམས་གཡེང་བ། རང་ཉིད་
སྡུག་ལ་སྦྱོར་བ་བཅས་བྱེད་པའི་བསམ་བློ་དང་ཚོར་བ་རྣམས་ལ་རྫས་སུ་གྲུབ་པའི་གཞི་



078
278 ཤེས་པ་དངས་མའི་འོད་ཟེར་གྱི་བར་དང།
ཞིག་མེད་པ་མཐོང་ཐུབ། དེ་དག་ཀྱང་ཡངས་ཤིང་མཐའ་མེད་པའི་སོ་སོའི་འབྱུང་ས་དེའི་
མངོན་དུ་གྱུར་པའི་ཆ་ཞིག་རེད། ངའི་བསམ་ཚུལ་ལ། སཱན་ཊ་པཱལ་འདི་ལ་ཡེ་ཤུའི་ཞི་
བདེ་ཞེས་འབོད་ངེས་ཤིང་། འདི་ནི་ཡེ་ཤུའི་སྟེང་དུ་ཞུགས་པའི་ཁྲུས་དབང་གི་རྟོགས་པ་
ཞིག་ཡིན།”
དཀོན་མཆོག་གི་རྒྱལ་ཁམས་སྐོར་གྱི་ཡེ་ཤུའི་གསུང་མང་པོ་ཞིག་སྒྲུང་གི་རྣམ་པ་
རུ་བཀོད་ཡོད། ཁོང་གིས་དེ་ནི་ཞིང་ཁའི་ནང་དུ་བཏབ་ཡོད་པའི་ཡུངས་ཀར་གྱི་ས་བོན་
དང་འདྲ་མཚུངས་ཡིན་པར་གསུངས་པ་དང་། ས་བོན་དེ་ནི་ས་བོན་གྱི་རིགས་ཆུང་ཤོས་
ཡིན་ཡང་། ཡར་སྐྱེ་བ་དང་ལོ་ཏོག་གི་ནང་ནས་ཆེ་ཤོས་དེ་ཆགས་ཤིང་། དེའི་ཕྱིར་བར་
སྣང་གི་བྱིའུ་ཡོང་ནས་དེའི་ཡལ་གའི་སྟེང་དུ་འབབ་ཀྱི་ཡོད། ཁོང་གིས་འཕེལ་རྒྱས་ཀྱི་
དཔེ་མཚོན་འདྲ་མཚུངས་ཤིག་བཀོད་དེ། དཀོན་མཆོག་གི་རྒྱལ་ཁམས་དེ་ནི་ཕབས་ལ་
དཔེ་བཞག་པ་དང་། ཕབས་ནི་གྲོ་ཕྱེ་འབོར་ཆེན་གྱི་ནང་དུ་བསྲེས་ནས་བག་ཟན་གྱི་ནང་
དུ་རྫས་ཀྱི་ནུས་པ་འདོན་པ་ལྟ་བུ་རེད། དཔེ་མཚོན་འདི་དག་གིས་ཤུགས་སུ་སྟོན་པ་
ནི། ཐ་ན་ང་ཚོས་རང་གི་བསམ་བློ་རྣམས་དང་། ངོ་བོའི་འདུ་ཤེས་སྤྱིར་བཏང་བ་སོགས་
འཛིན་པའི་སྐབས་སུའང་། དཀོན་མཆོག་གི་རྒྱལ་ཁམས་དེའི་རྫོགས་ལྡན་ནི་རང་སྟེང་
དུ་ཕྲ་མོའི་རང་བཞིན་དུ་གནས་ཡོད་པ་འདི་ཡིན། ང་ཚོས་རིམ་གྱིས་གོམས་འདྲིས་
ཆེ་བའི་བདག་གི་འདུ་ཤེས་དེ་དོར་ནས་རང་ཉིད་ཀྱི་རང་བཞིན་ཟབ་མོ་དེ་འཚོལ་བར་
བརྩོན་དུས། རྫོགས་ལྡན་འདི་ནི་རང་སྟེང་དུ་ཡོངས་སུ་ཁྱབ་ནས་རང་གི་སྐྱབས་གནས་
ཀྱི་ཚུལ་དུ་མངོན་འགྱུར་བྱེད་རྒྱུ་རེད། འདི་ལྟར་བཤད་ན། དཀོན་མཆོག་གི་རྒྱལ་ཁམས་
ནི་གོམས་འདྲིས་ཟབ་པའི་གང་ཟག་ཅིག་གི་ངོ་བོའི་འདུ་ཤེས་ཀྱི་ཞིང་ཁའི་ནང་དུ་སྦས་
པའི་རིན་པོ་ཆེ་དང་མཚུངས་ཤིང་། གལ་ཏེ་རིན་པོ་ཆེ་འདི་གསར་རྙེད་བྱས་ཚེ། བདེན་
པ་འཚོལ་མཁན་དེ་ནི་རིན་ཐང་བྲལ་བའི་རིན་པོ་ཆེ་འདིའི་ཆེད་དུ་རང་གི་ཞིང་ཁ་བློས་
གཏོང་ཐུབ་པ་དང་། འདི་ནི་རིན་ཐང་ཅན་གྱི་མུ་ཏིག་ཅིག་མཐོང་ནས་རང་ལ་བདག་པ་
ཡོད་ཚད་བཙོངས་ཏེ། མུ་ཏིག་དེ་ཉོ་བར་བྱེད་པ་དང་མཚུངས།།
ཞལ་ཆད་གསར་མའི་ནང་དུ་ཡེ་ཤུ་ནི་ཚེ་སྲོག་གི་འོད་སྣང་དང་། འཇིག་རྟེན་གྱི་
འོད་སྣང་ཡིན་པར་ཐེངས་མང་པོར་གསུངས་འདུག འདས་པའི་ལོ་ངོ་ཉིས་སྟོང་གི་རིང་



279
ཤེས་པ་ངས་མའི་འོད་ཟེར་གྱི་བར་ན།
ལ་འོད་སྣང་གི་དཔེ་མཚོན་འདི་ནི་ཡེ་ཤུའི་ཆོས་ལུགས་ཀྱི་སྒོམ་ཆེན་པ་ཚོས་ཐུན་མོང་
དུ་བཀོལ་སྤྱོད་བྱས་ནས་སོ་སོའི་རྟོགས་པ་མཚོན་པར་བྱས་ཡོད། རྟོག་པས་ཁེངས་པའི་
སེམས་རགས་པས་ནང་རོལ་གྱི་དཀོན་མཆོག་གི་རྒྱལ་ཁམས་ཀྱི་འོད་སྣང་དེ་འཛིན་མི་
ཐུབ་ཀྱང་། དགེ་སྦྱོར་ལ་བརྩོན་ཞིང་རང་གི་སྒོམ་སྒྲུབ་ཀྱི་ནུས་སྟོབས་རྣམས་ཡར་སློང་
མཁན་ཞིག་ལ་འོད་སྣང་དེ་རིམ་པས་གསལ་དུ་སོང་ནས་མངོན་གྱུར་ཆགས་འགྲོ། སཱན་
ཊ་ གྷི་རེ་གྷོ་རེ་ Saint Gregory of Nyssa ཡིས་འདི་ལ་འོད་སྣང་གི་མུན་པ་ཞེས་
དང་། སེན་ཊ་ ཌཡཱ་ཊོ་ཁོ་སེ་ Saint Diadochos ཡིས་འདི་ལ་སེམས་ཀྱི་འོད་སྣང་ཟེར།
སཱན་ཊ་ འཇོན་ Saint John of the Cross གྱིས་དཀོན་མཆོག་གི་སྐོར་ལ་གསུང་རྒྱུར།
"ཁྱེད་ནི་ངའི་རྣམ་དཔྱོད་ཀྱི་ལྷའི་འོད་སྣང་ཡིན་ལ། ངས་འོད་སྣང་འདིར་བརྟེན་ནས་ཁྱེད་
རང་འཇལ་ཐུབ་ཀྱི་ཡོད། ཨོ་རེ་གྷན་གྱི་རྗེས་འབྲང་བ་དང་བྱེ་ཐང་གི་ཆོས་དཔོན་ཡིན་
པའི་ཨེ་ཝ་གྷི་རི་ས་ Evagirus ཡིས་ཤེས་པའི་འོད་ཟེར་གྱི་ཆ་ངོས་འདི་གསར་རྙེད་
བྱས་ན། ཐ་ན་ཉིན་རེའི་འཚོ་བའི་ནང་གི་བྱ་འགུལ་གྱི་སྐབས་སུའང་གནས་པའི་ཞི་བདེའི་
ཡོན་ཏན་ཁྱད་དུ་འཕགས་པ་ཞིག་བསྐྱེད་ཡོང་ཞེས་བརྗོད་འདུག
སཱན་ཊ་ གྷི་རེ་གྷོ་རེ་ Saint Gregory Palamas ཡིས་སྒོམ་སྒྲུབ་ཀྱི་རྟོགས་པ་
འདི་ལྟ་བུ་ལ་གཤམ་དུ་གསལ་བ་ལྟར་ཞིབ་འགྲེལ་གནང་ཡོད། །
ལྷའི་ཡོན་ཏན་ལྡན་ཡང་གལ་ཏེ་རང་བྱུང་ཁམས་ཀྱི་ཚད་བཀག་གི་ནང་དུ་ཡོད་ཚེ།
དེས་གང་ཟག་རང་ཉིད་ཡར་འདེགས་ཇི་ལྟར་བྱེད་པ་རྟོགས་མི་ཐུབ་པ་ཞིག་རེད། དཀོན་
མཆོག་ནི་རང་གི་ཐུགས་རྗེ་བརྒྱུད་ནས་རང་གི་ངོ་བོ་དེ་ཡོངས་སུ་ས་ཐོབ་པའི་སྐྱེས་བུ་
དག་གི་སྟེང་ལ་ཁྱབ་པ་དང་། སྐྱེས་བུ་དེ་ཚོ་ཡང་དཀོན་མཆོག་གི་སྟེང་ལ་ཡོངས་སུ་
ཁྱབ་ནས་དཀོན་མཆོག་གིས་སོ་སོའི་ཚབ་བྱེད་ཀྱི་ཡོད། ཁོང་ཉིད་ཐོབ་རྒྱུ་གཅིག་པུ་དེ་
ཁོང་གི་སར་འཛེགས་པའི་འབྲས་བུ་ཡིན་ཞིང་། དཀོན་མཆོག་གིས་ཁོང་ཚོ་སྣེ་ལེན་བྱེད་
པ་ནི་རྣམ་ཤེས་ཀྱིས་ལུས་པོ་སྣེ་ལེན་བྱེད་པ་དང་གཅིག་མཚུངས་ཡིན། འདི་ལྟར་ཁོང་
ཚོ་ནི་ཁོང་གི་སྟེང་ལ་ཁོང་རང་ཉིད་ཀྱི་འཁོར་གྱི་ཚུལ་དུ་ཞུགས་ཐུབ་ཀྱི་ཡོད་་་་། རིག་
ཤེས་ནི་ཚེ་འདིའི་སེམས་ཁྲལ་ལས་གྲོལ་ཡོད་པའི་རྒྱུ་མཚན་གྱིས་དེས་རང་གི་ནུས་པ་
ཡོངས་སུ་བཀོལ་ཐུབ་པ་དང་། བརྗོད་དུ་མེད་པའི་དཀོན་མཆོག་གི་ཡོན་ཏན་དེ་མངོན་



280 ཤེས་པ་དྭངས་མའི་འོད་ཟེར་གྱི་བར་ནང།
སུམ་དུ་འཛིན་པའི་ནུས་པ་ལྡན་རྒྱུ་རེད། དེ་ནས་རིག་ཤེས་ཀྱིས་རང་གི་འཕེལ་རྒྱས་ཀྱི་
ཚད་གཞི་དང་བསྟུན་ནས་རང་གི་བདེ་བ་དེ་ལུས་པོ་ལའང་མྱོང་དུ་འཇུག་པ་དང་། བདེ་
བ་འདིས་རང་གི་རྣམ་ཤེས་དང་ལུས་པོ་གཉིས་ཀ་གང་བར་བྱེད་པ་དེ་ཚེ་སྲོག་ནི་ངན་
རུལ་གྱི་རང་བཞིན་ཞིག་མིན་པའི་དྲན་གསོ་ངོ་མ་ཞིག་ཡིན།
ཡེ་ཤུའི་ཆོས་ལུགས་ཀྱི་སྒོམ་སྒྲུབ་སྲོལ་རྒྱུན་ནི། ཡེ་ཤུ་ཆོས་ལུགས་གསར་མའི་
བཅོས་བསྒྱུར་ཆེན་མོ་དང་ཚན་རིག་གི་གསར་བརྗེ་ལ་བརྟེན་ནས་ཉམས་ཆག་ཏུ་ཕྱིན་
ཅིང་། སྲོལ་རྒྱུན་འདི་རྒྱུན་འཛིན་དང་དར་སྤེལ་གཏོང་མཁན་གྱི་མི་སྣ་གལ་ཆེན་མཐའ་
མ་ཞིག་ནི་ ཨི་ཊ་ལི་ Italy ཡུལ་དུ་རིག་གནས་བསྐྱར་དར་གྱི་སྐབས་སུ་བྱོན་པའི་ ནི་
ཀོ་ལ་སེ་ Nicholas ནི་འཇར་མན་དུ་སྐྱེས་ཤིང༌། དེར་རང་གི་གཞོན་དུས་མ་རྫོགས་
བར་དུ་སློབ་གཉེར་བྱས། ཡིན་ཡང་། ཕྱིས་སུ་ཨི་ཊ་ལི་ཡི་ནང་དུ་སློབ་གཉེར་གཙོ་བོར་
བྱས་ཏེ། པཱ་གྲུ་མཐོ་སློབ་ University of Padua ཏུ་ཡེ་ཤུའི་ཆོས་ལུགས་དང་འབྲེལ་
བའི་ཁྲིམས་ལུགས་ཀྱི་འབུམ་རམས་པའི་གོ་གནས་བླངས། ཕྱི་ལོ་ ༡༤༣༧ ལོ་ནས་
བཟུང་ཁོང་གིས་ཀོན་སེ་ཊན་ཊི་ནོ་པོལ་དུ་ཡོད་པའི་ཤར་ཕྱོགས་ཀྱི་ཡེ་ཤུའི་ཆོས་སྡེའི་
ནང་དུ་ཡེ་ཤུའི་བླ་དཔོན་ཡུའུ་ཇན་ Eugene བཞི་པའི་སྐུ་ཚབ་ཐེངས་དུ་མར་བྱས་
ཤིང༌། ཁོང་གི་འཇོན་ཐང་ལ་བལྟས་ནས་ཡེ་ཤུའི་བླ་དཔོན་གྱིས་ཁོང་ནི་ཀར་ཌི་ནལ་
cardinal གྱི་གོ་གནས་ལ་བསྐོ་བཞག་གནང་ཡོད།
ནི་ཀོ་ལ་སེ་ཡིས་དུས་སྐབས་བར་མའི་ཡེ་ཤུའི་ཆོས་ལུགས་ཀྱི་མཁས་པའི་རིང་
ལུགས་དེ་དོར་ནས་ཁྲིམས་ལུགས་དང་། ཆོས་ལུགས་རིག་པ། ལྟ་གྲུབ་རིག་པ། རྩིས་
རིག གནམ་དཔྱད་རིག་པ། གསང་ཆོས་བཅས་ཀྱི་ཕྱོགས་ལ་མཛད་རྗེས་ཆེན་པོ་བཞག་
པའི་རྒྱུ་མཚན་གྱིས། ཁོང་ནི་དུས་རབས་བཅོ་ལྔ་པའི་གཞུང་བརྒྱ་སྨྲ་བའི་མཁས་དབང་
ཆེན་པོ་ཞིག་ཏུ་གྲགས། རྩིས་རིག་གི་ནང་དུ་ཁོང་གིས་ལྟོས་གྲུབ་ཡིན་ཞིང་ཤིན་ཏུ་ཕྲ་
བའི་འགུལ་བསྐྱོད་ཀྱི་ལྟ་བ་དེ་དར་སྤེལ་བྱས་ཤིང་། ཁོང་གི་བརྩམས་ཆོས་ཁག་གིས་
ལིབ་ནེ་ཛི་ Leibniz དང་ནིའུ་ཊན་གྱི་ཕྲ་བའི་བརྩི་ཐབས་ཀྱི་གསར་རྙེད་ལ་ཤུགས་རྐྱེན་
ཆེན་པོ་ཐེབས་ཡོད། བརྩམས་ཆོས་དེ་དག་ནི་མཐའ་མེད་ཀྱི་རྩིས་རིག་གི་རྣམ་གཞག་
སྐོར་གྱི་ ཀེན་ཊོར་ Cantor གྱི་ཉམས་ཞིབ་ལ་མཚོན་ནའང་གལ་ཆེན་ཞིག་རེད། ཁོང་



281
ཤེས་པ་ངས་མའི་འོད་ཟེར་གྱི་བཏ་ན།
གིས་ཀོ་པ་ནི་ག་ས་ཡི་སྔོན་ནས་ཕལ་ཆེར་ཟླུམ་གཟུགས་ཡིན་པའི་སའི་གོ་ལ་ནི་འཇིག་
རྟེན་གྱི་ལྟེ་བ་མིན་ཞིང་། སའི་གོ་ལ་ནི་རང་གི་སྲོག་ཤིང་གི་སྟེང་དུ་འཁོར་བསྐྱོད་བྱེད་
བཞིན་ཉི་མར་སྐོར་བ་བྱེད་པ་དང༌། སྐར་མ་རྣམས་ནི་འཇིག་རྟེན་གཞན་ཞིག་ཡིན་པ་
བཅས་བརྗོད་འདུག ཁོང་གིས་ད་དུང་མཁའ་དབྱིངས་ཀྱི་གཟུགས་ཕུང་ནི་ཟླུམ་གཟུགས་
ཡང་དག་ཅིག་མིན་པར་མ་ཟད། དེ་དག་གི་བགྲོད་ལམ་ཡང་སྒོར་སྒོར་ཞིག་མིན་པར་
འདོད་ཡོད། ཁོང་གིས་བརྗོད་དོན་ལ། སྣང་ཚུལ་དང་རྣམ་གཞག་བར་གྱི་འགལ་བ་ནི་
ལྟོས་གྲུབ་ཀྱི་འགུལ་བསྐྱོད་ལ་བརྟེན་ནས་གསལ་བཤད་བྱེད་ཐུབ། ཀོ་པ་ནི་ཀ་ས་དང་།
གྷ་ལེ་ལེའོ། ཀེབ་ལར་སོགས་ཀྱིས་ཁོང་གི་བརྩམས་ཆོས་ལ་མཇལ་མྱོང་ཞིང་། ཀེབ་
ལར་གྱིས་པར་དུ་བཏབ་པའི་རང་ཉིད་ཀྱི་བརྩམས་ཆོས་ཐོག་མའི་མགོ་རུ་ནི་ཀོ་ལ་སེར་
བློ་ངར་ལྡན་པ་བྲིས་འདུག།
ཁོན་སེ་ཊན་ཊི་ནོ་པལ་ Constantinople དུ་་དོན་གཅོད་ཀྱི་ལས་དོན་ཞིག་
བསྒྲུབས་ཏེ། ༼ཁོང་གིས་འབྱུང་ལ་ཉེ་བའི་ཆོས་ལུགས་ཀྱི་འཐབ་འཛིང་དེ་འགོག་པར་
འབད་བརྩོན་བྱས་པ་རེད། ༽ ཕྱིར་ལོག་པའི་སྐབས་སུ་ནི་ཀོ་ལ་སི་ལ་གསང་ཆོས་ཀྱི་
མྱོང་རྟོགས་ཤིག་ཐོབ་ཅིང་། འདིར་བརྟེན་ནས་ཁོང་གིས་ལྟ་གྲུབ་རིག་པ་དང་། སྒོམ་
སྒྲུབ་ཀྱི་འཚོ་བའི་སྐོར་ལ་བརྩམས་ཆོས་མང་པོ་ཞིག་སྤེལ་ཡོད། པེ་ལའི་ཊོའི་ལྟ་བའི་
རིང་ལུགས་གསར་མ་འཛིན་མཁན་དང་། སཱན་ཊ་ ཨ་གྷ་སི་ཊན་གྱི་བརྩམས་ཆོས་ཁག་
གིས་ཁོང་ལ་སྤོབས་པ་ཆེན་པོ་ཞིག་བྱིན། ཁོང་གིས་མིའི་ཤེས་རྟོགས་ནི་རིམ་པ་གསུམ་
གྱི་གཅིག་བསྒྲིལ་དང་ཕྱོགས་བསྡུས་ཀྱི་བྱ་འགུལ་ལས་གྲུབ་པར་འདོད་ལ། རིམ་པ་དང་
པོ་ནི་ང་ཚོར་རང་གི་དབང་པོ་ལ་བརྟེན་ནས་ཐོབ་པའི་ཤེས་རྟོགས་དེ་ཡིན་ཞིང་། འདིའི་
རིགས་ནི་ཆེས་དཀྱུས་མ་ཞིག་ཡིན། དབང་པོའི་ཤེས་རྟོགས་ཀྱིས་སྒོ་ལྔའི་ཤེས་པར་
སྣང་བའི་སྣང་ཚུལ་མང་པོ་ཞིག་གཅིག་ཏུ་བསྒྲིལ་ནས་ང་ཚོའི་མཐའ་འཁོར་གྱི་འཇིག་
རྟེན་དེ་མཚོན་པར་བྱེད། གཉིས་པ་ནི་རིགས་པ་ཡིན་ཞིང་། འདི་ནི་སྤྱི་མཚན་དང་དོན་
སྤྱི་སོགས་ཀྱི་ལྟ་བ་སྐྱེད་བྱེད་ཀྱི་བློའི་ནུས་སྟོབས་ཤིག་རེད། ཤེས་རྟོགས་འདི་ལྟ་བུ་ནི་
གཅིག་དང་མང་པོ་དང་། ཡང་ན་ཡོད་པ་དང་མེད་པ་ཞེས་པའི་གཉིས་སྣང་ལྟ་བུའི་རྟོག་
པའི་སྒྲོམ་གཞིའི་དྲ་བའི་ནང་དུ་ཚུད་ཡོད། དེའི་ཕྱིར་འདིས་ང་ཚོར་དངོས་ཡོད་གནས་



282
ཤེས་པ་དུངས་མའི་འོད་ཟེར་གྱི་བར་དང།
ལུགས་ཀྱི་བདེན་དོན་ཚད་ལྡན་ཞིག་སྤྲོད་མི་ཐུབ་པ་དང་། གཅིག་བསྒྲིལ་ཡང་དག་ཅིག་
ནམ་ཡང་བསྐྲུན་མི་ཐུབ། ཤེས་རྟོགས་ཀྱི་རིམ་པ་གསུམ་པ་ནི་གཏན་ཚིགས་དང་རིགས་
པ་ལས་བརྒལ་བའི་གོ་རྟོགས་ཀྱི་རིགས་ཤིག་རེད། འདི་ནི་གསང་ཆོས་ཀྱི་ཚོར་རྟོགས་
ལྟ་བུ་ཞིག་ཡིན་ཞིང་། ང་ཚོས་འདིར་བརྟེན་ནས་རིགས་པའི་བློ་ལ་སྣང་བའི་ཐ་དད་དང་།
སྣ་མང་གི་རང་བཞིན་ལས་བརྒལ་ནས་ཕ་རོལ་མཐོང་ཐུབ་པ་ཡིན། ཤེས་རྟོགས་ཀྱི་ནུས་
པ་འདི་ཁོ་ན་བརྒྱུད་ནས་ང་ཚོས་དཀོན་མཆོག་ནི་གཅིག་བསྒྲིལ་ཞིག་ཡིན་པ་རྟོགས་
ཐུབ་པ་དང་། གཅིག་བསྒྲིལ་དེའི་ནང་དུ་ཁྱད་པར་རྣམས་ནམ་ཡང་མཐུན་པར་བྱེད་
ཅིང་། འགལ་ཟླ་རྣམས་གཅིག་ཏུ་འགྱུར་འགྲོ།
ཁོང་གིས་ལྷའི་གཅིག་བསྒྲིལ་ཏེ། དཀོན་མཆོག་གི་ཞལ་རས་དེ་མྱོང་བའི་ངོས་
ནས་རྟོགས་ཚུལ་གཤམ་གསལ་ལྟར་བྲིས་འདུག "ང་རང་ཉིད་སྤྲིན་པའི་ནང་དུ་འཛུལ་
ནས་རིགས་པའི་ནུས་པ་ཐམས་ཅད་ལས་བརྒལ་ཏེ། འགལ་བ་རྣམས་ཀྱི་གཅིག་མཐུན་
དེ་ངོས་ལེན་བྱེད་པ་དང་། ང་མི་སྲིད་པ་ཉིད་ལ་གང་དུ་འཕྲད་ན་དེར་བདེན་པ་འཚོལ་
ཞིང་། རིགས་པ་ལས་བརྒལ་བ་དང་། རིག་ཤེས་ཀྱི་རྩེ་མོའི་རྩེ་མོ་རུ་རིག་ཤེས་གང་རུང་
གིས་མི་འཛིན་ཅིང་། བདེན་པ་མིན་པར་བསམ་པ་དེ་བདག་ལ་ཐོབ་དུས། ཁྱེད་ནི་སྟེ།
ངའི་དཀོན་མཆོག་དེར་ཡོད་ལ། ཁྱེད་ནི་མཐར་ཐུག་གི་དགོས་ངེས་ཀྱི་ངོ་བོ་དེ་རེད།”
སུས་དཀོན་མཆོག་གི་ཞལ་རས་མཐོང་ན་དེས་ཆོས་རྣམས་བཀག་རྒྱ་མེད་པར་མཐོང་
ཞིང་། ཅི་ཡང་ལྐོག་ཏུ་མི་ཡིབ། ཤེས་རྟོགས་འདི་ལྟ་བུ་ནི་ལྷའི་མཐར་ཐུག་གི་མིག་ཤེས་
ཀྱི་ནུས་པ་ལས་བྱུང་བ་དང་། འདི་མེད་པར་ཐག་རིང་མི་མཐོང་བའི་འགྲོ་བ་མིའི་མིག་
ཤེས་དེ་ཡང་ཡོད་མི་སྲིད། སྒོམ་སྒྲུབ་བརྒྱུད་དེ་དཀོན་མཆོག་གི་སྤྱན་ལམ་ནས་དངོས་
ཡོད་གནས་ལུགས་ལ་བལྟ་བ་འདི་ནི་མཐོང་བ་ཐམས་ཅད་ཀྱི་རྣམ་པ་གཅིག་ཏུ་བསྡུས་
པའི་མིག་ཤེས་ཀྱི་རིགས་ཤིག་ལ་བརྟེན་ནས་འབྱུང་ཐུབ་ཀྱི་ཡོད། “དཀོན་མཆོག་གི་
འོད་སྣང་གི་ནང་དུ་ང་ཚོའི་ཤེས་རྟོགས་ཐམས་ཅད་ཡོད་པ་དང་། དེའི་ཕྱིར་ཤེས་མཁན་
ནི་ང་ཚོ་རང་ཉིད་མ་ཡིན་པར། དཀོན་མཆོག་གིས་ང་ཚོའི་སྟེང་དུ་ཤེས་ཀྱི་ཡོད་་་། ལྷ་
ཡུལ་གྱི་ལྕགས་རིའི་རྒྱལ་སྒོ་ནི་རིགས་པའི་སྟོབས་ཤུགས་དྲག་པོས་སྲུང་ཡོད་པ་དང་།
དེ་དབང་དུ་བསྡུ་མ་ཐུབ་ཚེ་ནང་དུ་བགྲོད་པའི་ལམ་གྱི་སྒོ་མི་ཕྱེ།" ལྷ་ཡུལ་གྱི་ལྕགས་



283
ཤེས་པ།ངས་མའི་འོད་ཟེར་གྱི་བར་སྣང་།
རིའི་རྒྱལ་སྒོ་འདིས་ང་ཚོ་ནི་རང་སྟེང་དུ་ཡོད་པའི་དཀོན་མཆོག་གི་རྒྱལ་ཁམས་ནས་
ཚུར་བཅད་ཡོད།
རང་གི་སྔོན་དུ་བྱོན་པའི་སྒོམ་ཆེན་པ་ཚོ་དང་འདྲ་བར། ནི་ཀོ་ལ་སི་ཡིས་རང་
སྟེང་དུ་དཀོན་མཚོག་འཚོལ་ཐབས་ཤིག་སྟེ། ཚད་བཀག་སེལ་བའི་ལམ་ཞེས་པ་ཞིག་
བསྟན་ཡོད། ནང་སེམས་ཀྱི་འཚོལ་སྙེག་འདིའི་བརྒྱུད་རིམ་གྱི་ཁྲོད་དུ་ “དཀོན་མཆོག་
དང་ཆ་འདྲ་བ་ཞིག་རང་སྟེང་དུ་ནམ་ཡང་རྙེད་རྒྱུ་མེད། དེ་ལས་ལྡོག་སྟེ། དཀོན་མཆོག་ནི་
རྒྱུ་དང་། ཐོག་མ། རང་གི་རིག་ཤེས་ཀྱི་ཚེ་སྲོག་གི་འོད་སྣང་སོགས་ཀྱི་ཡན་ལ་ཡོད་པའི་
ར་སྤྲོད་འབྱུང་རྒྱུ་རེད་་་། ཁྱེད་ཀྱིས་དཀོན་མཆོག་ནི་རང་སེམས་ཐམས་ཅད་ཀྱི་ཕ་རོལ་
དུ་དགེ་བའི་འབྱུང་གནས་དང་། ཁྱེད་ལ་ཡོད་ཚད་ནི་འབྱུང་གནས་དེ་ལས་ཡོང་བ་རྙེད་
ནས་དགའ་བ་སྐྱེ་ངེས། ཉིན་རེར་རང་སྟེང་དུ་ཞུགས་ཏེ། ཕྱི་རོལ་ཏུ་ཡོད་པ་ཐམས་ཅད་
དོར་ན་ཁྱེད་ནི་དཀོན་མཆོག་ལ་ཁ་ཕྱོགས་པ་དང་། དཀོན་མཆོག་ལ་འཕྲད་སའི་ལམ་གྱི་
སྟེང་དུ་ཡོད། དེའི་ཕྱིར་འདིའི་རྗེས་ནས་ཁྱེད་ཀྱིས་དཀོན་མཆོག་ནི་བདེན་པའི་ནང་དུ་
དོན་དངོས་སུ་འཛིན་ཐུབ་པ་ཡིན། །
ནི་ཀོ་ལ་སི་ཡིས་ད་དུང་ལྷའི་མངོན་རྟོགས་འདི་ལྟ་བུ་ནི་སོ་སོའི་མིག་ཤེས་དེ་
ཕྱིའི་འཇིག་རྟེན་ལ་གཏོད་པའང་དཀོན་མཆོག་འཚོལ་སྙེག་གི་ལམ་ངོ་མཚར་བ་ཞིག་
ཡིན་པའི་བསམ་ཚུལ་བཏོན་ཡོད། འདི་ནི་མེ་ལྟ་བུའི་འབྱུང་ཁམས་དང་། གཞན་དངོས་
གཟུགས་ཀྱི་ཆོས་ཏེ། ཤིང་དང་། རྡོ། ས་བོན་ལྟ་བུའི་གནས་སྟངས་དང་རང་བཞིན་ལ་
བརྟག་དཔྱད་བགྱིས་ནས་བསྒྲུབ་རུང་བ་ཞིག་རེད། པཱཡི་ཐ་གྷོ་ར་སིས་གསུངས་པ་ལྟར།
དེ་ལྟར་བྱས་ན་གང་ཟག་ཅིག་གིས་ཆོས་དེ་དག་རེ་རེའི་སྟེང་དུ་དབྱིབས་རྩིས་ཀྱི་རྣམ་
པ་མཐོང་ཐུབ་པ་དང་། འདི་ལྟར་ཆོས་དེ་དག་ནི་རང་ཉིད་འབྱུང་བར་བྱེད་པའི་གཞི་རྩའི་
ནུས་པ་ལ་མར་ཁུངས་འདེད་རུང་བ་ཞིག་རེད། ཚན་རིག་གི་གསར་བརྗེའི་སྲོལ་འབྱེད་
པ་ཚོས་ཤེས་རྟོགས་འཚོལ་སྙེག་གི་ལམ་འདི་ཡང་སོ་སོའི་དབང་ཤེས་གཞིར་བཞག་
གི་ཞིབ་ལྟ་ལ་ཁ་སྣོན་བྱས་ཡོད་ཚེ། རང་བྱུང་ཚན་རིག་ཁག་གི་འཕེལ་འགྱུར་ཧྲིལ་པོའི་
ནང་དུ་ཡུལ་དང་ཡུལ་ཅན་གྱི་འཚོལ་ཞིབ་བྱེད་ཐབས་ཆ་སྙོམས་ཤིང་གཅིག་ཏུ་བསྒྲིལ་
ཡོད་པ་ཞིག་བྱུང་ཡོད་སྲིད། ནི་ཀོ་ལ་སི་ཡི་རྩིས་རིག་དང་། གནམ་དཔྱད་རིག་པའི་གོ་



284 ཤེས་པ་དྭངས་མའི་འོད་ཟེར་གྱི་བར་སྣང།
རྟོགས་རྣམས་ནི་དེང་རབས་ཀྱི་ཚན་རིག་གི་ནང་དུ་ཁུ་སིམ་པར་བཅུག་ཡོད་ཀྱང་། ཁོང་
གི་ཤེས་རྟོགས་ཀྱི་བརྒྱུད་རིམ་གསུམ་པོ་དེ་དེང་རབས་ཀྱི་མཁས་པ་ཚོས་ངོས་ལེན་
བྱེད་ཀྱི་མེད། དེ་བཞིན་ཁོང་གི་སྒོམ་སྒྲུབ་ཀྱི་བརྩམས་ཆོས་ཀྱང་རྩ་བའི་ཆ་ནས་སྣང་མེད་
དུ་བཏང་ཡོད། དེང་རབས་ཀྱི་ཡེ་ཤུའི་ཆོས་ལུགས་ནི་ཕྱོགས་མང་པོ་ཞིག་ནས་སྒོམ་
སྒྲུབ་འཚོལ་ཞིབ་ཀྱི་ལམ་ལས་ལོགས་སུ་གྱེས་ཡོད་ནའང་། ནི་ཀོ་ལ་སི་དང་ནང་པའི་
སྒོམ་སྒྲུབ་པ་ཚོའི་བར་ལ་ངོ་མཚར་བའི་མཐུན་སྣང་གི་ལྟ་ཚུལ་མང་པོ་ཞིག་མཆིས་ཤིང་།
ང་ཚོས་གཤམ་དུ་དེ་དག་ལ་བལྟ་རྒྱུ་ཡིན།
འོད་གསལ་བར་འཕྲོ་བའི་སེམས།
སངས་རྒྱས་ཀྱི་གསུང་ཚོས་འདོད་ཆགས་དང་། ཞེ་སྡང་། གཏི་མུག་ལྟ་བུའི་སེམས་ཀྱི་
ཉོན་མོངས་ལ་བརྟག་དཔྱད་ཞིབ་ཚགས་བྱེད་བཞིན་སྡུག་བསྔལ་གྱི་དངོས་ཡོད་གནས་
ལུགས་གཙོ་བོར་བསྟན་ནའང་། ཁོང་གིས་འོད་གསལ་བར་འཕྲོ་བའི་སེམས་ཞེས་
འབོད་པའི་སྐོར་ལའང་མང་པོ་ཞིག་གསུངས་ཡོད། ཤེས་པའི་ཆ་ངོས་འདི་དར་རྒྱས་སུ་
བཏང་ན། གཞན་དང་མ་འདྲ་བར་མཉེན་ལྕུག་ལྡན་ཞིང་ལས་སུ་རུང་བ་ཞིག་ཡོང་ཐུབ།
སེམས་རགས་པའི་ནང་དུ་ཆ་ངོས་འདི་སེམས་ཀྱི་ཉོན་མོངས་ཁག་གིས་བསྒྲིབས་ཡོད་
ཀྱང་། སྒྲིབ་པ་དེ་དག་ནི་ཤེས་པའི་ཆ་ངོས་འདིའི་རང་བཞིན་ལ་ངོ་བོ་ཉིད་ཀྱིས་གྲུབ་མེད།
དེ་ལས་ལྡོག་སྟེ། ཉོན་མོངས་དེ་དག་ནི་གནས་སྐབས་དང་། ཡང་ན་གློ་བུར་རང་བཞིན་
ཞིག་ཡིན་ཞིང་། ཉོན་མོངས་ཀྱི་སྒྲིབ་པ་འདི་སངས་པ་དང་། འོད་གསལ་བའི་ཤེས་པ་དེ་
གང་ཡོད་ཀྱིས་མངོན་པར་འགྱུར་རྒྱུ་རེད།
སངས་རྒྱས་ཀྱིས་ད་དུང་བྱམས་པ་ནི་འོད་གསལ་བར་འཕྲོ་བའི་སེམས་འདིའི་
ཡོན་ཏན་ཞིག་དང་། ང་ཚོས་ཤེས་པའི་ཆ་ངོས་འདི་ལས་བྱུང་བའི་བློ་སྟོབས་ལ་བརྟེན་
ནས་རང་སེམས་སྦྱོང་བ་དང་ཐར་བ་འཚོལ་བའང་ཤུགས་སུ་བསྟན་འདུག ཁོང་གིས་
སེམས་ཀྱི་སྒྲིབ་པ་ནི་གསེར་གྱི་གཏེར་རྡོའི་ནང་གི་ལྷད་དང་བསྡུར་ཡོད། གསེར་གྱིས་
རང་གི་འོད་མདངས་དེ་འབག་བཙོག་དང་ལྷན་དུ་ཕྱིར་མི་མངོན་པ་ཇི་བཞིན་སེམས་ཀྱི་
འོད་མདངས་དེ་ཡང་ཉོན་མོངས་ཀྱིས་བསྒྲིབས་པའི་སྐབས་སུ་མངོན་གྱུར་མིན། དེའི་
ཕྱིར་སྒོམ་སྒྲུབ་ཀྱི་གོང་འཕེལ་ནི་གསེར་བཙོ་སྦྱང་བྱེད་པ་དང་མཚུངས་ཤིང་། སེམས་



285
ཤེས་པ་དངས་མའི་འོད་ཟེར་གྱི་བར་ན།
ཀྱི་རང་བཞིན་འོད་གསལ་བ་འདི་གསར་རྙེད་བྱེད་རྒྱུ་ནི། ནང་པའི་ལམ་གྱི་སྟེང་དུ་གང་
ཟག་ཅིག་གི་མངོན་གྱུར་མ་ཡིན་པའི་སེམས་ཀྱི་ནུས་པ་རྣམས་ཕྱིར་འདོན་པ་ལ་མེད་
དུ་མི་རུང་བ་ཞིག་ཡིན། འདི་ནི་དཀོན་མཆོག་གི་རྒྱལ་ཁམས་རང་སྟེང་དུ་ཡོད་པའི་
གསར་རྙེད་དེ་ཡེ་ཤུ་པའི་སྒོམ་སྒྲུབ་ཉམས་ལེན་ལ་གལ་ཆེན་ཡིན་པ་དང་གཅིག་མཚུངས་
ཤིག་རེད། །
གནས་བརྟན་སྡེ་པའི་ལུགས་ཀྱི་ནང་པའི་དཔྱད་བརྗོད་པ་ཚོས་འོད་གསལ་བར་
འཕྲོ་བའི་སེམས་འདི་ནི་བྷ་ཝངྒ་ bhavanga སྟེ། ལེའུ་བཅུ་གཉིས་པའི་ནང་དུ་གླེང་བའི་
འགྱུར་བའི་ཡེ་གཞི་ལ་ངོས་འཛིན་བྱེད་ལ། དེ་ནི་འཆི་བ་དང་རྨི་ལམ་མེད་པའི་གཉིད་
ཀྱི་སྐབས་སུ་མངོན་དུ་འགྱུར། གཉིད་སངས་པའི་སྐབས་སུ་ཤེས་པ་སྤྱིར་བཏང་བས་
ཡིད་ཤེས་དང་དབང་ཤེས་ཀྱི་སྣང་བ་ཐམས་ཅད་གསལ་བར་བྱེད་ཅིང་། ཤེས་པ་འདིའི་
རིགས་ནི་ཀླད་པ་དང་དབང་པོའི་སྐྱོན་ལ་བརྟེན་ནས་མི་གསལ་བར་འགྱུར་བ་དང་། ཐ་ན་
འགག་རྒྱུའང་ཡོད་པ་ཞིག་རེད། འོན་ཀྱང་། བྷ་ཝན་གྷའི་འོད་གསལ་བའི་རང་བཞིན་དེ་
ནི་ཕྱི་ནང་གང་རུང་གི་རྐྱེན་གྱིས་བསྒྲིབས་ཡོད་མེད་ལ་མ་ལྟོས་པར་གནས་ཐུབ་པ་ཞིག་
ཡིན། །
འདི་ནི་རྒྱུ་མཚན་དང་ལྡན་པའི་འགྲེལ་བཤད་ཅིག་ཡིན་པ་གསལ་ཞིང་། ད་དུང་
འདིའི་སྒང་ལ་སངས་རྒྱས་ཀྱིས་མྱང་འདས་ཐོབ་མཁན་ཚོས་མྱོང་བའི་ཤེས་པའི་ངང་
ཚུལ་མཐར་ཐུག་པ་ཞིག་གསུངས་ཡོད། ཁོང་གིས་འདི་ལ་མཚན་མ་མེད་པའི་ཤེས་པ་
ཞེས་ཟེར་བ་དང་། དེ་ཡང་སྤྱིར་བཏང་གི་བློ་ངོར་སྣང་མི་ཐུབ་ཅིང་། ཤེས་པ་དེ་ནི་གཟུང་
འཛིན་མེད་པར་རང་གིས་རང་ཉིད་འཛིན་པ་ཞིག་རེད། མྱང་འདས་ཐོབ་པའི་དགྲ་བཅོམ་
པ་ཞིག་གྲོངས་ཀྱང་ཤེས་པ་དེ་ནི་མུ་མཐུད་ནས་གནས་པ་ཞིག་ཡིན། རྐྱེན་ལ་མ་ལྟོས་
ཤིང་ཐོག་མཐའ་མེད་པའི་ཤེས་པའི་ཆ་ངོས་འདི་ལ་འགྱུར་བ་མེད་པའི་བདེ་བ་ཞིག་ཡོད།
བསམ་གྱིས་མི་ཁྱབ་ཅིང་མཐའ་མེད་པའི་ཤེས་པའི་ངང་ཚུལ་འོད་གསལ་བ་འདིའི་ནང་
དུ་གང་ཟག་ཅིག་ཡོངས་སུ་དངོས་གཟུགས་ཀྱི་མཚོན་བྱེད་ལས་གྲོལ་ཏེ། སྤྱིར་བཏང་
གི་སེམས་དང་ལུས་པོ་གཉིས་ལ་ཤུལ་རྗེས་ཅི་ཡང་མེད་པར་ཡལ་འགྲོ། སངས་རྒྱས་
ཀྱིས་བདེ་བར་གཤེགས་པའི་དགྲ་བཅོམ་པའི་རྣམ་ཤེས་ལ་རྟེན་མེད་པར་གསུངས་པའི་



286
ཤེས་པ།ངས་མའི་འོད་ཟེར་གྱི་བར་སྣང
རྒྱུ་མཚན་ནི། རྣམ་ཤེས་དེར་དངོས་ཁམས་ཀྱི་རྟེན་གཞི་ཞིག་མེད་པ་འདི་ཡིན། འོན་
ཀྱང་། འདིས་རྣམ་ཤེས་དེ་མེད་པ་མི་སྟོན། དེ་ལས་ལྡོག་སྟེ། ཁོང་གིས་ཤེས་པ་འདི་ལྟ་
བུ་ནི་དངོས་གཟུགས་ཀྱི་ཆོས་གང་གི་སྟེང་དུ་མ་ཕོག་ཅིང་། དེར་བརྟེན་གང་ཡང་གསལ་
བར་མི་བྱེད་པའི་ཉི་མའི་འོད་ཟེར་དང་མཚུངས་པར་གསུངས། ཤེས་པ་འདི་ལྟ་བུ་ནི་ཐ་
ན་དགེ་བ་དང་མི་དགེ་བ་ལྟ་བུའི་གཉིས་སྣང་ཐམས་ཅད་ལས་ཀྱང་ཕ་རོལ་ཏུ་འདས་ཡོད།
སངས་རྒྱས་ཀྱིས་འོད་གསལ་བར་འཕྲོ་བའི་སེམས་འདི་ནི་མཚན་མ་མེད་པའི་
ཤེས་པའི་ངོ་བོར་འགྱུར་བ་ཤུགས་སུ་བསྟན་གནང་ཞིང་། ཁོང་གི་གསུང་ཚོས་དེ་ནི་
དགྲ་བཅོམ་པའི་མངལ་ལྟ་བུ་ཡིན་པའི་ལྟ་ཚུལ་ལ་རྒྱབ་སྐྱོར་བྱས་འདུག གོང་དུ་གླེང་བ་
ཇི་བཞིན་གནས་བརྟན་སྡེ་པའི་ལུགས་ཀྱི་ནང་པ་ཚོས་འོད་གསལ་བར་འཕྲོ་བའི་སེམས་
འདི་ནི་འགྱུར་བའི་ཡེ་གཞི་དང་གཅིག་མཚུངས་ཡིན་པར་འདོད་ཡོད། འགྱུར་བའི་ཡེ་
གཞི་འདི་ནི་ཧ་ཅང་ཕྲ་བས་གང་ཟག་སྤྱིར་བཏང་བ་ཞིག་གིས་རང་གི་མི་ཚེ་ཧྲིལ་པོར་
དེར་མཉམ་པར་འཇོག་མི་སྲིད། འོན་ཀྱང་། ཡུངས་དཀར་གྱི་ས་བོན་དང་འདྲ་བར། དེར་
ཆུ་ལུད་འཛོམས་པར་བྱས་ནས་ཡར་རྒྱས་སུ་བཏང་ཚེ། ཞིང་ཁའི་ནང་གི་ལོ་ཏོག་ཆེ་
ཤོས་དེ་ཆགས་འགྲོ། ཡེ་ཤུའི་གསུང་གཞན་ཞིག་དྲངས་ནས་མཚུངས་ཆོས་གཞན་ཞིག་
བརྗོད་ན། རང་བཞིན་གསལ་བའི་འགྱུར་བའི་ཡེ་གཞི་འདི་ནི་གྲོ་ཕྱེ་འབོར་ཆེན་གྱི་ནང་དུ་
བསྲེས་ནས་བག་ཟན་གྱི་ནང་དུ་རྫས་ཀྱི་ནུས་པ་འདོན་པའི་ཕབས་ལྟ་བུ་ཡིན།
དེ་ལྟ་ནའང་། མཐར་ཐུག་ན་འགྱུར་བའི་ཡེ་གཞིའམ་བྷ་ཝན་གྷ་ནི་སྐད་ཅིག་ནས་
སྐད་ཅིག་ལ་འགྱུར་གྱི་ཡོད་པས། འདི་ནི་འགྱུར་བ་མཚམས་བཞག་ནས་རྟག་པ་དང་།
རྐྱེན་གྱིས་མ་བྱས་པ། མཚན་མ་མེད་པའི་ཤེས་པར་ཇི་ལྟར་འགྱུར་ཚུལ་རྟོགས་རྒྱུ་ནི་
ཁག་པོ་ཞིག་རེད། དེའི་ཁར་གལ་སྲིད་ཤེས་པ་དེ་ནི་མཐའ་མེད་པ་དང་། ཡང་ན་འགྱུར་
བ་མེད་པ་ཞིག་ཡིན་ཚེ། དེ་ནི་དགྲ་བཅོམ་པ་མ་གཤེགས་པའི་སྔོན་དུ་ཡོད་དགོས་པ་
ལས། སྔོན་མེད་བཞིན་དུ་གཤེགས་པའི་སྐབས་སུ་ཤེས་པ་འདི་གསར་དུ་འགྲུབ་མི་སྲིད།
དེ་ཡང་ཤེས་པ་འདི་ནི་མ་སྐྱེས་པ་ཞིག་རེད། དོན་ངོ་མར་ཤེས་པ་འདི་ནི་མཚན་མར་མ་
གྲུབ་ཀྱང་མྱང་འདས་མ་ཐོབ་པའི་སྔ་རོལ་ནས་ཡོད་དགོས་པ་ཞིག་ཡིན། འདིས་ཤེས་པ་
འདི་སེམས་ཅན་ཚང་མའི་སྟེང་དུ་སེམས་ཀྱི་ཉོན་མོངས་ཀྱིས་ཅི་ཙམ་བསྒྲིབས་ཡོད་མེད་



ཤེས་པ།།ས་མའི་འོད་ཟེར་གྱི་བར་ནང་
287
ལ་ལྟོས་མེད་དུ་གྲུབ་ཡོད་པར་ཤུགས་སུ་བསྟན་འདུག །
སངས་རྒྱས་ཀྱིས་མ་སྐྱེས་པ་དང་། མ་གྲུབ་པ། མ་བཟོས་པ། རྐྱེན་གྱིས་མ་བྱས་
པའི་གྲུབ་གནས་ཀྱི་ཆ་ངོས་ཤིག་གི་གལ་ཆེན་རང་བཞིན་དེ་ནན་ཏན་དུ་གསུངས་ཡོད།
འདི་འདྲ་ཞིག་མེད་པར་སྐྱེས་པ་དང་། གྲུབ་པ། བཟོས་པ། རྐྱེན་གྱིས་བྱས་པ་བཅས་ཀྱི་
འཇིག་རྟེན་ཞིག་གི་འཁོར་བ་ལས་ཐར་བ་ཡོད་མི་སྲིད་པ་ཡིན། འོད་གསལ་བར་འཕྲོ་
བའི་སེམས་འདི་ནི་ལྟོས་བཅས་ཀྱི་གནས་རིམ་ཞིག་ཏུ་བྷ་ཝན་གྷ་ལ་ངོས་འཛིན་བྱེད་
རུང་ཡང་། དེའི་མཐར་ཐུག་གི་རང་བཞིན་ནི་གང་ཟག་ཅིག་གིས་ཡང་དག་པར་གྲོལ་
བའི་མཚན་མེད་ཀྱི་ཤེས་པ་དེ་ཡོངས་སུ་གསར་རྙེད་བྱས་ན་ད་གཟོད་མངོན་དུ་འགྱུར་
རྒྱུ་རེད། འདི་ནི་སེམས་རགས་པ་ཞིག་གི་ཞིང་ཁའི་ནང་དུ་སྦས་པའི་རིན་པོ་ཆེ་ཞིག་
དང་འདྲ་བར་སྔ་ས་ནས་ཡོད་པ་ཞིག་ཡིན་ཞིང་། རིན་པོ་ཆེ་འདི་གསར་རྙེད་བྱས་མ་ཐག་
ཏུ་གང་ཟག་དེས་རང་གི་ཞིང་ཁ་རིན་པོ་ཆེ་དེའི་དོན་དུ་བློས་གཏོང་ཐུབ་པ་ནི། རིན་ཐང་
ཅན་གྱི་མུ་ཏིག་ཅིག་མཐོང་ནས་རང་ལ་བདག་པ་ཡོད་ཚད་བཙོངས་ཏེ། མུ་ཏིག་དེ་ཉོ་
བར་བྱེད་པ་དང་མཚུངས། ཡེ་ཤུའི་ཆོས་ལུགས་དང་ནང་དོན་རིག་པའི་བར་ལ་ལྟ་གྲུབ་
ཀྱི་ཁྱད་པར་གལ་ཆེན་ཁག་ཅིག་ཡོད་ཀྱང་། རང་སྟེང་དུ་ཡོད་པའི་དཀོན་མཆོག་གི་རྒྱལ་
ཁམས་དང་། འོད་གསལ་བར་འཕྲོ་བའི་སེམས་ཀྱི་མཚུངས་ཆོས་འདི་ངོ་མཚར་བ་ཞིག་
རེད།
བདེ་གཤེགས་སྙིང་པོ།
འོད་གསལ་བར་འཕྲོ་བའི་སེམས་ཀྱི་བརྗོད་གཞི་འདི་ནི། གཙོ་བོར་སྔ་མོའི་ནང་ཆོས་
ཀྱི་ནང་དུ་བཞུགས་ཀྱང་། སངས་རྒྱས་ཀྱིས་གསུངས་པར་གྲགས་པའི་ཐེག་ཆེན་གྱི་
གཞུང་དུ་འདིའི་སྐོར་ལ་གྲོས་བསྡུར་རྒྱས་པ་ཞིག་བྱུང་ཡོད། ཐེག་ཆེན་གྱི་ནང་དུ་འདི་ལ་
བདེ་གཤེགས་སྙིང་པོའམ་དེ་བཞིན་གཤེགས་པའི་མངལ་ཞེས་བརྗོད་འདུག དེ་བཞིན་
གཤེགས་པ་ནི་མཐར་ཐུག་གི་དངོས་ཡོད་གནས་ལུགས་ལ་སླེབས་ཟིན་པའི་གང་ཟག་
ཅིག་ལ་གོ་དགོས་ཤིང་། སངས་རྒྱས་དང་དོན་གཅིག་པ་ཡིན། གང་ཟག་སྤྱིར་བཏང་
བའི་སྟེང་དུ་བདེ་གཤེགས་སྙིང་པོ་ནི་ང་ཚོས་དུག་གསུམ་ལྟ་བུའི་ཉོན་སེམས་ཀྱི་ངོས་
ནས་རང་ཉིད་མྱོང་གི་ཡོད་པ་ལྟར་དུ་སྐྱེ་བ་དང་འཆི་བའི་འཁོར་བསྐྱོད་ཀྱི་དབང་དུ་འགྲོ་



288 ཤེས་པ་དྭངས་མའི་འོད་ཟེར་གྱི་བར་སྣང་
ཞིང་། ང་ཚོའི་འཚོ་གནས་ཀྱི་ཆ་ངོས་འདིར་བརྟེན་ནས་འཁོར་བ་ལ་ཞེ་ལོག་སྟེ། རང་ཉིད་
གཅིག་པུའི་དོན་དུ་མ་ཡིན་པར། སེམས་ཅན་ཐམས་ཅད་ཀྱི་ཕྱིར་དུ་རང་ཉིད་ལ་ཐར་བའི་
གོ་འཕང་ཐོབ་དགོས་པའི་བློ་སྟོབས་འབྱུང་གི་ཡོད། སྨོན་པ་འདི་ལ་བྱང་ཆུབ་ཀྱི་སེམས་
ཟེར་བ་དང་། འདི་ནི་བྱང་ཆུབ་སེམས་དཔའ་རྣམས་ཀྱི་ཀུན་སློང་རེད། ཆོས་ཉམས་ལེན་
གྱི་འཕེལ་རིམ་འདིར་འོད་གསལ་བར་འཕྲོ་བའི་སེམས་ནི་བྱང་ཆུབ་ཀྱི་སེམས་ཀྱི་ཚུལ་
དུ་མངོན་ཞིང་། རང་གི་རང་བཞིན་ནི་བྱམས་པ་དང་སྙིང་རྗེའི་བདག་ཉིད་ཅན་ཞིག་ཡིན།
ཉོན་མོངས་དང་སྒྲིབ་པ་ཐམས་ཅད་ལས་སངས་ན། བདེ་གཤེགས་སྙིང་པོ་ནི་མངོན་པར་
རྫོགས་པའི་བྱང་ཆུབ་ཀྱི་ཐམས་ཅད་མཁྱེན་པའི་ཡེ་ཤེས་སམ། སངས་རྒྱས་ཤིག་གི་
སེམས་ཀྱི་ངོ་བོ་ལ་འགྱུར་འགྲོ།
བྱང་ཆུབ་སེམས་དཔའ་ཞིག་གིས་རང་ཉིད་ལ་ཇི་ལྟར་དུང་བ་བཞིན་སེམས་ཅན་
ཐམས་ཅད་ལའང་བྱམས་པ་དང་སྙིང་རྗེ་བསྐྱེད་ཅིང་། དེའི་ཕྱིར་ནང་པའི་ལྟ་ཚུལ་ལ།
རང་ཉིད་ལ་དུང་བ་ལྟར་དུ་སྙིང་རྗེ་བྱེད་དགོས་པའི་རང་གི་ཁྱིམ་མཚེས་ཀྱི་ནང་དུ་མིའི་
རིགས་གཅིག་པུ་མ་ཡིན་པར། སྡུག་བསྔལ་ལས་གྲོལ་ཞིང་བདེ་བ་འདོད་པའི་སེམས་
ཅན་ཐམས་ཅད་འདུས་ཡོད། བྱང་ཆུབ་སེམས་དཔས་སེམས་ཀྱི་སྒོ་ཀུན་ནས་མངོན་
པར་རྫོགས་པའི་བྱང་ཆུབ་ཀྱི་གོ་འཕང་ཡང་དག་དེ་ཐོབ་པར་བརྩོན་དགོས། དེ་ཡང་
ཤེས་རབ་དང་སྙིང་རྗེ་ཡོངས་སུ་མ་རྫོགས་པར་གང་ཟག་ཅིག་གིས་སེམས་ཅན་ཐམས་
ཅད་ཀྱི་དགོས་འདོད་སྐོང་མི་ཐུབ་ཅིང་། སྡུག་བསྔལ་ལས་རྒྱལ་བའི་ལམ་ལ་འགྲོ་རྣམས་ཡང་
དག་ཏུ་འགོད་མི་ཐུབ་པ་ཡིན། རྒྱུ་མཚན་འདིའི་དབང་གིས་ཐར་བ་འདོད་པ་ནི་རང་གི་རེ་བ་སྐོང་
བ་ཙམ་མ་ཡིན་ཞིང་། སེམས་ཅན་ཐམས་ཅད་ཀྱི་རེ་འདོད་བསྒྲུབ་པའི་དོན་དུ་རེད། དུས་རབས་
བདུན་པའི་རྒྱ་གར་གྱི་བྱང་ཆུབ་སེམས་དཔའ་སྟེ། རྒྱལ་སྲས་ཞི་བ་ལྷས་འདི་ལྟར་གསུངས་ཡོད།
ཇི་སྲིད་ནམ་མཁའ་གནས་པ་དང་
།། འགྲོ་བ་ཇི་སྲིད་གནས་གྱུར་པ།། དེ་སྲིད་བདག་ནི་གནས་
གྱུར་ནས།། འགྲོ་བའི་སྡུག་བསྔལ་སེལ་བར་ཤོག དེང་དུས་ཀྱི་ནང་པ་མང་པོ་ཞིག་གི་ལྟ་ཚུལ་
ལ། ཡེ་ཤུ་ནི་འཇིག་རྟེན་དུ་སྤྲུལ་བ་འདྲ་མིན་བླངས་ནས་སེམས་ཅན་ལ་མགོན་སྐྱབས་གནང་
མུས་ཡིན་པའི་བྱང་ཆུབ་སེམས་དཔའ་འདི་ལྟ་བུའི་དཔེ་མཚོན་ཁྱད་དུ་འཕགས་པ་ཞིག་རེད། །
བདེ་གཤེགས་སྙིང་པོ་ལ་ཐོག་མཐའ་མེད་ལ། འགྱུར་མེད་ཡིན་ཞིང་བདེ་



ཤེས་པསངས་མའི་འོད་ཟེར་གྱི་བར་སྣང།
289
བས་གང་ཡོད། འདི་ནི་སེམས་ཅན་ཐམས་ཅད་ཀྱི་མཐར་ཐུག་གི་ངོ་བོ་དེ་ཡིན། བདེ་
གཤེགས་སྙིང་པོ་འདི་ལ་གཞི་རྩའི་ཆ་ནས་ལྷད་མེད་ནའང་། རང་སེམས་ཀྱི་ཉོན་མོངས་
རྣམས་ཀྱིས་དེ་བསྒྲིབས་ཡོད་པས། ང་ཚོས་རང་ཉིད་ཀྱི་རང་བཞིན་ནི་ཞེན་ཆ་དང་ཚད་
བཀག་གི་ཐོག་ནས་ངོས་འཛིན་བྱེད་ཀྱི་ཡོད། འོད་གསལ་བར་འཕྲོ་བའི་སེམས་འདི་ནི་
འདོད་ཆགས་དང་། འཁོན་སེམས། བྱིང་རྨུགས། འཕྲོ་བ། ཐེ་ཚོམ་བཅས་སྒྲིབ་པ་ལྔ་ཡིས་
གཡོགས་ཡོད། སྒྲིབ་པ་ལྔ་པོ་འདི་ནི་ལེའུ་བཅུ་པའི་ནང་དུ་བརྗོད་པའི་བསམ་གཏན་དང་
པོ་བསྒྲུབ་པར་འགོག་རྐྱེན་བྱེད་པའི་རྣམ་གྲངས་དང་གཅིག་མཚུངས་ཤིག་ཡིན། འོན་
ཀྱང་། སྐབས་འདིར་མཚོན་ན། སྒྲིབ་པ་ལྔ་པོ་འདི་དག་གིས་ང་ཚོས་མངོན་པར་རྫོགས་
པའི་བྱང་ཆུབ་དང་མྱང་འདས་འཚོལ་བར་སྟོབས་ཤུགས་སྦྱིན་པའི་འོད་གསལ་བར་འཕྲོ་
བའི་སེམས་དེའང་བསྒྲིབས་ཡོད།
ཆོས་ཀྱི་ཚིགས་སུ་བཅད་པ་ནི་གནའ་བོའི་ནང་པའི་གསུང་རབ་ཀྱི་ནང་ནས་
གལ་ཆེ་ཤོས་ཤིག་ཡིན་ཞིང་། དེའི་ཐོག་མའི་ཚིག་རྐང་གཉིས་ནི། ཆོས་རྣམས་ཡིད་ཀྱི་
རང་བཞིན་ཏེ། ཡིད་ནི་གཙོ་ཞིང་སྔོན་ལ་འགྲོ།། ཞེས་པ་འདི་རེད། ཐེག་ཆེན་གྱི་སྲོལ་
རྒྱུན་གཞིར་བཞག་ན། ཆོས་རྣམས་ཀྱི་སྔོན་དུ་སོང་བའི་ཡིད་ནི་བདེ་གཤེགས་སྙིང་པོ་
ཡིན་པ་དང་། དེ་ཡང་ཡོད་ཚད་རང་བཞིན་གྱིས་དྭངས་པའི་ཤེས་པ་འདི་ལས་མངོན་དུ་
གྱུར་ཅིང་། འདི་ནི་གྲུབ་ཡོད་པ་ཐམས་ཅད་ཀྱི་མཐར་ཐུག་གི་ངོ་བོ་དེ་ཡིན། སེམས་ཅན་
ཐམས་ཅད་དང་འཇིག་རྟེན་ཧྲིལ་པོའི་རང་བཞིན་གཅིག་པུའང་འདི་ཉིད་རེད། འདི་ནི་
ཆོས་ཀྱི་དབྱིངས་ལས་ལོགས་སུ་འབྱེད་ཐུབ་པ་ཞིག་མིན་པ་དང་། ཡེ་གནས་ཀྱི་ཁམས་
དེ་ནས་གཟུགས་ཕུང་དང་ནུས་ཤུགས། སེམས་དང་དངོས་གཟུགས། བར་སྣང་དང་དུས་
ལ་སོགས་པའི་ལྟོས་བཅས་ཀྱི་གཉིས་སྣང་འདི་དག་འབྱུང་གི་ཡོད།
བདེ་གཤེགས་སྙིང་པོ་ནི་དངོས་ཡོད་གནས་ལུགས་ཀྱི་མཐར་ཐུག་གི་གཞི་དེ་
ཡིན་པས། དགེ་མི་དགེ་གཉིས་ཀའི་རྒྱུ་དེར་ཡོད་པར་མ་ཟད། ཟློས་གར་བ་ཞིག་དང་
འདྲ་བར་ཕྱིའི་རྣམ་པ་འདྲ་མིན་ཞིག་གི་ངོས་ནས་ཡོང་གི་ཡོད། དེ་ནི་རྟག་བརྟན་ཡིན་
ཞིང་འགྱུར་བ་མེད་པའི་རྒྱུ་མཚན་གྱིས་སྐྱེ་བ་དང་འཆི་བའི་ཕ་རོལ་ཏུ་ཡོད། དེ་ལྟ་ནའང་།
ང་ཚོ་གང་ཟག་ཕལ་བ་རྣམས་ཀྱིས་སོ་སོའི་ཤེས་པའི་ཆ་ངོས་འདི་ངོས་འཛིན་བྱེད་མ་



290 ཤེས་པ་ངས་མའི་འོད་ཟེར་གྱི་བར་ན།
ཐུབ་པས། ང་ཚོས་རང་ཉིད་ཀྱི་ངོ་བོ་ནི་མི་རྟག་པའི་ལུས་པོ་དང་སེམས་ཀྱི་ངོས་ནས་
འཇོག་གི་ཡོད། དེའི་ཕྱིར་ང་ཚོས་སྐྱེ་བ་དང་འཆི་བའི་སྣང་ཚུལ་ལ་བདག་འཛིན་བྱེད་ཀྱི་
ཡོད། འོན་ཀྱང་། ང་ཚོའི་མཐར་ཐུག་གི་ངོ་བོ་ནི་སངས་རྒྱས་ཀྱི་ཐམས་ཅད་མཁྱེན་པའི་
ཡིད་ཤེས་དང་ཐ་དད་པ་ཞིག་མིན་ཞིང་། ནམ་ཡང་ཉོན་མོངས་དང་སྒྲིབ་པ་ལས་གྲོལ་
ཞིང་དགེ་བ་ཐམས་ཅད་ལྡན་པ་ཞིག་རེད། འོད་གསལ་བར་འཕྲོ་བའི་སེམས་འདི་ནི་རང་
བཞིན་གྱིས་ལྷད་མེད་ཡིན་ཡང་། སེམས་ཀྱི་ཉོན་མོངས་ཀྱི་འབག་བཙོག་ལས་འདོན་
དགོས་པ་ནི་གསེར་གྱི་གཏེར་རྡོ་བཞུས་ནས་ལྷད་མེད་པའི་གསེར་ཕྱི་ལ་ལེན་པ་དང་
གཅིག་མཚུངས་ཡིན།
མཐར་ཐུག་ན་བདེ་གཤེགས་སྙིང་པོ་ནི་དགེ་མི་དགེ་ཐེ་བའི་གཉིས་སྣང་ཐམས་
ཅད་ལས་འདས་ཤིང་། ཆོས་ཀྱི་ཁམས་ལས་ལོགས་སུ་འབྱེད་ཐུབ་པ་ཞིག་མིན། བདག་
མེད་དང་། སྡུག་བསྔལ། མི་རྟག་པ་བཅས་དང་འབྲེལ་བའི་ལྟོས་བཅས་ཀྱི་ནང་པའི་
གསུང་ནི་དངོས་ཁམས་དང་སེམས་ཀྱི་བྱུང་བའི་སྐྱེ་འགག་ལ་གཟབ་ནན་གྱིས་དཔྱད་
པ་བཏང་ན། མངོན་སུམ་དུ་རྟོགས་ཐུབ་པ་ཞིག་རེད། ཆོས་རྣམས་ཀྱི་རང་བཞིན་སྟོང་
པ་ཉིད་ཡིན་པའི་ནང་པའི་མཐར་ཐུག་གི་གསུང་ནི་ཐོག་མར་རིགས་པས་རྟོགས་ཐུབ་
པ་དང་། དེ་ནས་རིགས་པ་འདི་ལ་བརྟེན་ནས་རྒྱུད་ལ་མངོན་སུམ་དུ་སྐྱེ་ཆོག བདེ་
གཤེགས་སྙིང་པོ་དང་འབྲེལ་བའི་ཕ་རོལ་ཏུ་ཕྱིན་པའི་ནང་པའི་གསུང་ནི་ཐོག་མར་དད་
པ་གཅིག་པུས་འཛིན་དགོས་ཤིང་། ཉམས་ལེན་གྱི་དཀའ་སྤྱད་ལ་བརྟེན་ནས་མཐའ་མར་
གཟུང་འཛིན་མེད་པའི་རྟོགས་པའི་ངོ་བོར་འགྱུར་འགྲོ། སངས་རྒྱས་ཀྱི་གསུང་དེ་ལྟ་བུ་
ནི་ང་ཚོའི་མཐར་ཐུག་གི་རང་བཞིན་ལ་ཐད་ཀར་ངོ་འཕྲོད་པ་དང་། ཐ་ན་མངོན་སུམ་གྱི་
བདེན་དཔང་དང་རྒྱུ་མཚན་མེད་པར་རང་ཉིད་ཀྱི་འོད་གསལ་བར་འཕྲོ་བའི་སེམས་ཀྱི་
ཚོར་རྟོགས་ཀྱི་ངོས་ནས་དང་དུ་ལེན་རུང་བ་ཞིག་རེད། གསུང་དེ་དག་ནི་སངས་རྒྱས་
ཀྱི་སེམས་ཀྱིས་ང་ཚོའི་བདེ་གཤེགས་སྙིང་པོ་ལ་ཐད་ཀར་གསུངས་པ་ཞིག་ཡིན་ཞིང་།
རང་གི་བདེ་གཤེགས་སྙིང་པོ་དེ་ནི་སངས་རྒྱས་ཀྱི་སེམས་ལས་ལོགས་སུ་འབྱེད་ཐུབ་
པ་ཞིག་མིན། དེའི་ཕྱིར་དེ་ཚོ་ནི་ང་ཚོའི་རང་བཞིན་ངོ་མའི་མཚོན་བརྗོད་ལྟ་བུ་ཞིག་ཡིན།



ཤེས་པསུངས་མའི་འོད་ཟེར་གྱི་བར་ནང།
291
རྫོགས་པ་ཆེན་པོ།
ནང་པའི་ཆོས་བརྒྱུད་རྫོགས་པ་ཆེན་པོའི་ནང་དུ་བདེ་གཤེགས་སྙིང་པོ་དང་།
སྟོང་ཉིད་དང་འབྲེལ་བའི་ཐེག་ཆེན་གྱི་གཞུང་རྣམས་ཡོངས་སུ་གཅིག་བསྒྲིལ་བྱས་ཡོད།
བོད་ཀྱི་ནང་པ་མང་པོ་ཞིག་གིས་རྫོགས་ཆེན་ནི་ནང་པའི་གཞུང་དང་ཉམས་ལེན་གྱི་
གཙུག་རྒྱན་ལྟ་བུ་ལ་ངོས་འཛིན་བྱེད། ནང་པའི་ཟིན་ཐོ་གཞིར་བཞག་ན། དགའ་རབ་རྡོ་
རྗེ་ནི་རྫོགས་ཆེན་ཐོག་མར་གསུང་མཁན་གྱི་ནང་པའི་སྒོམ་ཆེན་པ་དེ་ཡིན་ཞིང་། ཁོང་ནི་
རྡོ་རྗེ་གདན་ནས་ནུབ་ཕྱོགས་སུ་ཟླ་བ་གསུམ་གྱི་རྒྱང་ཐག་གིས་ཆོད་པའི་སར་རྒྱལ་པོའི་
རིགས་ཀྱི་བུད་མེད་ཅིག་ལ་ལྷད་ཀྱིས་མ་གོས་པར་ལྷུམས་སུ་ཞུགས་ནས་སྐུ་གཏམས།
རིང་པོ་མ་འགོར་བར་སྐྱེས་སྟོབས་ཀྱི་ཡོན་ཏན་ཁྱད་པར་བ་དང་ལྡན་པ་ཞིག་ཡིན་པར་
ངོས་འཛིན་བྱས་ཤིང་། དགུང་ལོ་བདུན་གྱི་ཐོག་རྒྱལ་པོའི་ཕོ་བྲང་དུ་ཆོས་ལུགས་ཀྱི་
མཁས་དབང་ལྔ་བརྒྱ་ལ་ཐུག་འཕྲད་བྱེད་པར་སྐད་བཏང་བ་དང་། ཐོག་མར་མཁས་དབང་
དེ་ཚོ་ནི་སོམ་ཉིའི་ཡུལ་དུ་གནས་ནའང་། ཁོང་ལ་ཆོས་ཀྱི་གནད་དོན་འདྲ་མིན་ཞིག་གི་
དྲི་བ་བཀོད་པའི་རྗེས་སུ་ཁོང་ཚོས་ཁོང་གི་རྣམ་དཔྱོད་དང་མཁྱེན་རྒྱ་ལ་གདེང་འཇོག་
ཆེན་པོ་གནང་ཡོད།
ཁོང་ན་ཚོད་དར་མའི་སྐབས་སུ་ལོ་སུམ་ཅུར་ཏིང་ངེ་འཛིན་ལ་བཞུགས་ཤིང་།
དུས་ཡུན་དེའི་ནང་ཁོང་གི་རྣ་བར་དུང་འབུད་པ། ཡང་ན་དབྱུག་པས་ཁོང་ལ་བཙུགས་
ཀྱང་ཁོང་གི་ཏིང་ངེ་འཛིན་གྱི་སྒོམ་ལ་བར་ཆད་བྱེད་ཐུབ་མེད། སྒོམ་དེ་ལས་གྲོལ་བའི་
རྗེས་སུ་ཁོང་གིས་རྫོགས་ཆེན་གྱི་ཆོས་རྣམས་གསུངས། ཧ་ཅང་ཚེ་རིང་པོ་ཞིག་གི་
མཇུག་ཏུ་ཁོང་གིས་ཚིག་གསུམ་གནད་བརྡེག་ཅེས་པའི་རང་གི་གསུང་ཆོས་མཐའ་མ་
འདི་སྲས་ཀྱི་ཐུ་བོ་འཇམ་དཔལ་བཤེས་གཉེན་ལ་གསུངས་ནས་འཇིག་རྟེན་འདི་དང་ཁ་
གྱེས་ཤིང་། ནང་པའི་ཟིན་ཐོ་གཞིར་བཞག་ན། ཁོང་གི་སྐུ་གཟུགས་དེ་འོད་ཐིག་ལ་ཐིམ་
ཡོད། ཁོང་དང་ཡེ་ཤུ་གཉིས་ཀྱི་མི་ཚེའི་ལོ་རྒྱུས་ལ་མཚུངས་ཆོས་ངོ་མཚར་བ་ཁག་
ཅིག་མཆིས་ཤིང་། དོན་ངོ་མར་ཁོང་རྣམ་གཉིས་ནི་དུས་སྐབས་གཅིག་གི་ནང་དུ་བྱོན་པ་



292 ཤེས་པསུངས་མའི་འོད་ཟེར་གྱི་བར་སྣང་
རྫོགས་ཆེན་གྱི་ཉམས་ལེན་ནི་འཇིག་རྟེན་གྱི་ཁམས་ཆེན་པོའི་ནང་དུ་མྱང་འདས་
ཚུད་པའི་ཆོས་ཐམས་ཅད་ནི་རང་བཞིན་གྱིས་སྟོང་པ་ཉིད་ཡིན་པའི་རྟོགས་པ་འདི་ལ་
གཞི་བཅོལ་ཡོད། ཆོས་ཐམས་ཅད་ནི་རང་གི་རང་བཞིན་གྱི་ཆ་ནས་གྲུབ་ཡོད་པར་སྣང་
ཡང་། དངོས་ཡོད་གནས་ལུགས་ཀྱི་ནང་དུ་སྣང་བ་ཐམས་ཅད་ལ་བདེ་གཤེགས་སྙིང་པོ་
ལས་གཞན་པའི་གྲུབ་གནས་ཤིག་མེད་པ་ཡིན། བདེ་གཤེགས་སྙིང་པོ་ནི་ཆོས་དབྱིངས་
ལས་ལོགས་སུ་འབྱེད་ཐུབ་པ་ཞིག་མིན། ཆོས་ཐམས་ཅད་ནི་སྐར་མ་དང་རྒྱུ་སྐར་
ཆུའི་ནང་དུ་འཆར་བའི་གཟུགས་བརྙན་དང་མཁའ་དབྱིངས་ཀྱི་འཇའ་ཚོན་ལྟ་བུ་ཡིན།
གཟུགས་བརྙན་འདི་དག་ལ་ཆུ་ལས་ལོགས་སུ་གྲུབ་གནས་ཤིག་མེད་པ་དང་། འཇའ་
ཚོན་ལ་མཁའ་དབྱིངས་ལས་ལོགས་སུ་གྲུབ་གནས་ཤིག་མེད་པ་ཇི་བཞིན། སྣང་ཚུལ་
ཐམས་ཅད་ནི་ཆོས་དབྱིངས་ཀྱི་རྣམ་རེལ་ཡིན་ཞིང་། ཆོས་ཀྱི་དབྱིངས་འདི་ནི་ཀ་ནས་
དག་ཅིང་དངོས་ཡོད་གནས་ལུགས་ཀྱི་རྣམ་པ་ཐམས་ཅད་ལ་ཁྱབ་ཡོད་པ་ཞིག་རེད། །
རྫོགས་པ་ཆེན་པོའི་ནང་དུ་བདེ་གཤེགས་སྙིང་པོ་ནི་ཡེ་ཤེས་སུ་རྟོགས་དགོས་
པ་དང་། དེ་ནི་ཆོས་དབྱིངས་ཀྱི་རང་བྱུང་གི་རང་མདངས་ཤིག་ཡིན་ལ། གཙང་ཞིང་
དྭངས་པའི་རྣམ་པ་རུ་མངོན་པ་ནི་སྐྱ་རེངས་འཆར་བ་དང་ཉི་མ་ཤར་བ་ལྟ་བུ་ཡིན།
བདུད་འཇོམས་ཀློང་པས་མཐར་ཐུག་གི་ཤེས་པའི་ཆ་ངོས་འདི་ལ་གཤམ་དུ་གསལ་བ་
ལྟར་འགྲེལ་བརྗོད་གནང་འདུག་
དེ་ཡང་ཅང་མི་ཤེས་པའི་ཐོམ་ཡོ་རེ་བ་མུན་རུབ་པ་ལྟ་བུའི་གོ་འགག་པ་ན་
ཡིན་ཏེ་སྣང་བ་ཐམས་ཅད་རང་ཤེས་སུ་ཡོད་པ་ལས་སྐྱེ་ཞིང་འགག་པ་ཅན་དུ་མ་གྱུར་
པ་དཔེར་ན་མེའི་གཤིས་ན་ཚ་བ་རང་ཆས་སུ་ཡོད་པ་དང་། ཆུའི་གཤིས་ན་རླན་ཡོད་
པ་ལྟ་བུ་དང་། རླུང་གི་གཤིས་ན་བསིལ་ཡོད་པ་བཞིན་དུ་ཡེ་ཤེས་ཀྱི་གཤིས་ན་རྩལ་གོ་
མ་འགག་པའི་སྣང་བའི་ཆོས་ཀུན་ཤེས་ཤིང་ཀུན་རིག་པ་ཡུལ་དང་མ་འདྲེས་པ་དང་།
ཡུལ་ལ་མི་འཇུག་མི་ཤེས་པ་རང་བྱུང་རང་གསལ་ཕྱི་ནང་སྒྲིབ་གཡོགས་དང་བྲལ་བ་
ཁྱབ་བརྡལ་ནམ་མཁའི་ཁོར་ཡུག་དྭངས་གསལ་རྙོག་མ་དང་བྲལ་བ་ཡིན་་་།
སངས་རྒྱས་ཀྱི་སེམས་ཡིན་པའི་ཡེ་ཤེས་འདི་རྟོགས་པ་ནི། འོད་གསལ་བར་
འཕྲོ་བའི་རང་ཉིད་ཀྱི་སེམས་དང་ངོ་བོ་ཤེས་པ་དང་གཅིག་མཚུངས་ཡིན་ཞིང་། གྲུབ་



ཤེས་པ་ངས་མའི་འོད་ཟེར་གྱི་བར་ན།
293
998
མཐའ་འདིའི་ནང་དུ་སེམས་དེར་འོད་གསལ་གྱི་ཤེས་པ་ཞེས་འབོད་ཀྱི་ཡོད། ཤེས་པ་
དྭངས་མ་འདི་ལྟ་བུ་ནི་ནམ་ཡང་དགེ་མི་དགེ་གང་རུང་གི་ངོ་བོ་ལ་མི་འགྲོ། དེ་ཡང་རྒྱུ་
མཚན་ནི་ཤེས་པ་འདི་ནི་གཉིས་སྣང་དང་རྟོག་པ་མཐའ་དག་ལས་གྲོལ་ཏེ། འགྱུར་མེད་
ཡིན་ཞིང་ཀ་ནས་དག་པ་དང་། ཡོངས་ཁྱབ་ཀྱི་དངོས་ཡོད་གནས་ལུགས་ཧྲིལ་པོའི་
དབྱིངས་མཐར་ཐུག་པ་དེ་ཉིད་ཡིན། ཡེ་གཞི་འདི་ནི་ང་ཚོར་སྣང་བའི་དུས་ལས་འདས་
ཏེ། དུས་བཞི་པ་དང་འབྲེལ་བ་ཡོད་ཅིང་། དུས་ཀྱི་ཆ་ངོས་འདི་ནི་འདས་མ་འོངས་ད་
ལྟ་བ་གསུམ་གྱི་ཕ་རོལ་ཏུ་ཡོད། རྫོགས་ཆེན་ལ་ཕན་ཚུན་དབྱེར་མེད་དུ་གནས་པའི་
ཁྱད་ཆོས་གསུམ་ཡོད་པ་ནི། ཡེ་ཤེས་དང་། ཆོས་ཀྱི་དབྱིངས། ཡེ་ཤེས་ཀྱི་རླུང་བཅས་
ཡིན། གསུམ་པ་འདི་ནི་འཇིག་རྟེན་གྱི་ཁམས་ཡོངས་སུ་ཁྱབ་ཅིང་། རྩི་ཤིང་ཐེ་བའི་འཚོ་
བཞིན་པའི་ཆོས་རྣམས་ཀྱི་སྟེང་དུ་མངོན་གསལ་དུ་གནས་ཡོད་པ་ཞིག་རེད། ཡིན་ཡང་།
སེམས་ལྡན་དག་གི་ཤེས་པ་དེ་ཡེ་ཤེས་ལས་བྱུང་བ་ཡིན། ཚ་ཤུགས་དང་གློག་ཁབ་
ལེན་ལ་སོགས་པའི་ནུས་ཤུགས་དང༌། དངོས་གཟུགས་ཀྱི་རྣམ་པ་གཞན་ཐམས་ཅད་
གཞི་རྩའི་རླུང་དེ་ལས་བྱུང་བ་ནི། དུད་འགྲོའི་རིགས་ཚང་མ་དང་མིའི་ཤེས་པ་དེ་ཡེ་ཤེས་
ལས་བྱུང་བ་ལྟར་ཡིན། འཇིག་རྟེན་འདིའི་བར་སྣང་དུས་ཀྱི་ལྟོས་གྲུབ་ཀྱི་རྣམ་པ་ཚང་མ་
ནི་མཐར་ཐུག་གི་ཆོས་དབྱིངས་དེའི་མཚོན་བྱེད་རེད། །
ནི་ཀོ་ལ་སི་ཡིས་དཀོན་མཆོག་ནི་འགལ་བ་ཐམས་ཅད་ལས་འདས་པའི་མཐར་
ཐུག་གི་གཅིག་བསྒྲིལ་ཞིག་ཡིན་ཞིང་། འཇིག་རྟེན་གྱི་ཆོས་དག་གི་རྣམ་པ་འདྲ་མིན་
གྱི་ནང་དུ་བསྡུས་ཡོད་པར་གསུངས་ཡོད། ཁོང་གི་ལྟ་ཚུལ་ལ། དཀོན་མཆོག་ནི་ཆོས་
རྣམས་ཀྱི་མཐར་ཐུག་གི་རང་བཞིན་དེ་ཡིན་པ་དང་། དེའི་ཕྱིར་དཀོན་མཆོག་གི་ནུས་
སྟོབས་ནི་འཇིག་རྟེན་གྱི་ཁམས་ཡོངས་སུ་ཁྱབ་ཅིང་། དཀོན་མཆོག་ལས་གཞན་པ་ཅི་
ཡང་གྲུབ་མེད། དེ་མཚུངས་སུ་རྫོགས་ཆེན་གཞིར་བཞག་ན། འཇིག་རྟེན་གྱི་ཁམས་ཧྲིལ་
པོ་ནི་ཡེ་ཤེས་དང་དབྱེར་མེད་དུ་གནས་པའི་ཆོས་དབྱིངས་ཀྱི་རྣམ་པ་འདྲ་མིན་ལས་
གྲུབ་པ་ཞིག་ཡིན། རྒྱ་མཚོའི་ནང་དུ་འཆར་བའི་སྐར་མ་དང་རྒྱུ་སྐར་གྱི་གཟུགས་བརྙན་
ལ་རྒྱ་མཚོ་ལས་ལོགས་སུ་གྲུབ་གནས་ཤིག་མེད་པ་དང་། ནམ་མཁའི་འཇའ་ཚོན་ལ་
ནམ་མཁའ་ལས་གཞན་པའི་གྲུབ་གནས་ཤིག་མེད་པ་ཇི་བཞིན་མཐར་ཐུག་གི་གཞི་འདི་



29+ ཤེས་པ།ངས་མའི་འོད་ཟེར་གྱི་བར་ན།
ལས་མ་གྲུབ་པའི་ཆོས་ཤིག་ཡོད་པ་མིན། ྋགོང་ས་ཏཱ་ལའི་བླ་མ་མཆོག་གིས་འདིའི་
ཐད་ལ་གསུངས་པ་ནི་གཤམ་དུ་གསལ་བ་འདི་ཡིན།
ཤེས་པའི་ངང་ཚུལ་གང་ཡིན་རུང་ཡེ་ཤེས་ཀྱི་འོད་ཟེར་ཁྱབ་མེད་པ་ཞིག་མེད།
འཁྱགས་པ་ནི་ཇི་ལྟར་མཁྲེགས་ནའང་རང་གི་རང་བཞིན་ངོ་མ་དེ་བརླག་མི་ཐུབ་པ་
དང་། ཆུ་ནི་རང་གི་རང་བཞིན་ངོ་མ་དེ་རེད། དེ་བཞིན་དུ་ཐ་ན་རྟོག་པ་ཧ་ཅང་རགས་
པ་ལྟ་བུའི་ཤེས་པའི་ངང་ཚུལ་ཐམས་ཅད་ཀྱི་མཐའ་མའི་གནས་གཞི་དེའང་ཡེ་ཤེས་ཀྱི་
ཆོས་དབྱིངས་ཀྱི་ཕྱི་རོལ་ཏུ་མེད་། རྟོག་པ་དེ་དག་ནི་ཡེ་ཤེས་ཀྱི་ཆོས་དབྱིངས་ཀྱི་ནང་
དུ་འབྱུང་ཞིང་། དེར་ཐིམ་གྱི་ཡོད།
བདུད་འཇོམས་ཀློང་པས་ཆོས་ཀྱི་དབྱིངས་ནི་ཡེ་ཤེས་ཀྱི་འོད་ཟེར་དང་དབྱེར་
མེད་དུ་སེམས་ཅན་ཚང་མའི་རྒྱུད་ལ་ཡོད་ཀྱང་། གཟུང་འཛིན་གྱིས་དེར་འགོག་རྐྱེན་
བྱེད་པའམ་འཁྱག་ཏུ་བཅུག་ཡོད་པར་གསུངས་ཡོད། འཇིག་རྟེན་ལ་ཞིབ་ལྟ་དང་མཉམ་
ཞུགས་བྱེད་མཁན་ང་ཚོས་ཆོས་རྣམས་ནི་ངོ་བོ་ཉིད་ཀྱིས་གྲུབ་པའི་དངོས་ཡོད་ཡིན་
ཞིང་། རང་ཉིད་ཀྱི་ཡིད་ཤེས་ལས་ལོགས་སུ་ཡོད་པར་འཛིན་སྐབས། ཆོས་དེ་རྣམས་
ནི་སྲ་ཞིང་མཁྲེགས་པའི་ཕྱིའི་དོན་དུ་སྣང་གི་ཡོད། ཁོང་གིས་འདི་ནི ཆུ་རང་གྲོལ་དུ་
ཡོད་པ་འཁྱགས་པར་གྱུར་པའི་སྤུན་ཐག་གྲང་ལྷག་ཡིན་པ་ལྟར་གཞི་རང་གྲོལ་དུ་ཡོད་པ་
དངོས་པོར་སྣང་བའི་སྤུན་ཐག་གཟུང་འཛིན་གཉིས་ཡིན་་་་” ཞེས་སུངས། །
རྫོགས་ཆེན་གྱི་ཁྱད་ཆོས་གསུམ་པོ་འདི་དང་ཕྱོགས་མཚུངས་ཤིག་ཀུན་གཞི་
དང་། ཀུན་གཞིའི་རྣམ་ཤེས། སྲོག་བཅས་ཀྱི་ང་ཚོའི་མྱོང་བ་སྔ་མ་དག་གི་ནང་དུ་མཐོང་
རྒྱུ་ཡོད་པ་ཞིག་རེད། ཀུན་གཞི་ནི་ཆོས་དབྱིངས་ཀྱི་ལྟོས་བཅས་རང་བཞིན་གྱི་རྣམ་པ་
ཞིག་དང་། ཀུན་གཞིའི་རྣམ་ཤེས་ནི་ཡེ་ཤེས་དང་ཆ་མཚུངས་ཤིང་། མཚམས་རེར་ཤིན་
ཏུ་ཟབ་ཅིང་ཕྲ་བའི་ཤེས་པ་འདི་དང་ནོར་གྱི་ཡོད། སྲོག་ནི་ཡེ་ཤེས་ཀྱི་རླུང་དང་ཅུང་ཙམ་
འདྲ་བ་ཞིག་རེད། ལྟོས་བཅས་ཀྱི་ཆོས་འདི་དག་ཐ་དད་དུ་མངོན་ཞིང་། ཀུན་གཞི་ནི་ཀུན་
གཞིའི་རྣམ་ཤེས་ཀྱི་ཡུལ་དུ་སྣང་བ་དང་། སྲོག་ནི་ཀུན་གཞིའི་སྟེང་ལ་ཁྱབ་ཡོད། འོན་
ཀྱང་། རྫོགས་ཆེན་གྱི་མྱོང་བའི་ནང་དུ་ཆོས་ཀྱི་དབྱིངས་དང་། ཡེ་ཤེས། དེའི་རླུང་བཅས་
ནི་རྟོག་པ་མཐའ་དག་དང་བྲལ་ནས་དབྱེར་མེད་དུ་གནས་ཡོད།



295
295
ཤེས་པ་དྭངས་མའི་འོད་ཟེར་གྱི་བར་ན།
ཆ་འདྲ་ཞིང་ཕན་ཚུན་འབྲེལ་བའི་ལྟོས་བཅས་ཤིག་རྟོགས་པའི་གནས་རིམ་གྱི་
ནང་དུའང་མཐོང་རྒྱུ་ཡོད། དགྲ་བཅོམ་པ་ཞིག་གི་ངོས་ནས་བཤད་ན། རྣལ་འབྱོར་པ་
ཞིག་གིས་ཞི་གནས་བསྒྲུབས་ནས་འགྲུབ་པ་དང་། དེ་ནས་ཡིད་ངོམས་བཞིན་ཀུན་
གཞིའི་རྣམ་ཤེས་ལ་ཞུགས་ནས་སྡོད་པ་ནི་ཞི་བའི་མཐའ་ལ་ལྷུང་ཡོད། དེ་ཡང་གང་ཟག་
འདིས་རང་གི་གཏན་གྱི་བདེ་བ་སྟེ། རང་སེམས་ཀྱི་ཉོན་མོངས་ཐམས་ཅད་ཡོངས་སུ་
སྤངས་ནས་མྱང་འདས་ཀྱི་གོ་འཕང་ཡང་དག་ཅིག་རྒྱུད་ལ་སྐྱེ་བར་དོན་དངོས་སུ་འབད་
བརྩོན་བྱེད་ཀྱིན་མེད་པའི་རྒྱུ་མཚན་གྱིས་རེད། དེ་མཚུངས་སུ་ཐེག་ཆེན་པ་ཞིག་གི་
ངོས་ནས་བཤད་ན། མྱང་འདས་ལ་ཡིད་ངོམས་བཞིན་བཞུགས་པའི་དགྲ་བཅོམ་པ་ནི་
ཞི་བའི་མཐའ་ལ་ལྷུང་ཡོད། དེ་ཡང་གང་ཟག་འདིས་སེམས་ཅན་ཐམས་ཅད་ཀྱི་བདེ་བའི་
དོན་དུ་རང་སེམས་ཀྱི་སྒྲིབ་པ་ཕྲ་མོ་ཐམས་ཅད་ཡོངས་སུ་སྤངས་ནས་མངོན་པར་རྫོགས་
པའི་སངས་རྒྱས་ཀྱི་གོ་འཕང་དེ་ཐོབ་པར་འབད་བརྩོན་མི་བྱེད་པའི་རྒྱུ་མཚན་གྱིས་ཡིན།
གནའ་བོའི་ནང་པའི་རྩོམ་རིག་གི་ནང་དུ་འོད་གསལ་བར་འཕྲོ་བའི་སེམས་ནི་དགྲ་
བཅོམ་པའམ་མྱང་འདས་ཐོབ་ཡོད་མཁན་ཚོའི་མངལ་ཡིན་པར་གསུངས་པ་དང་། ཐེག་
ཆེན་གྱི་རྩོམ་རིག་གི་ནང་དུ་སེམས་འདི་ནི་སངས་རྒྱས་སམ་དེ་བཞིན་གཤེགས་པའི་
མངལ་ཡིན་པར་གསུངས་ཡོད། མངོན་པར་རྫོགས་པའི་བྱང་ཆུབ་དང་མྱང་འདས་ཀྱི་
རྒྱུ་ནི་རྫོགས་ཆེན་ཡིན་ཞིང་། དགྲ་བཅོམ་པ་ཞིག་གིས་མྱང་འདས་ནི་སྟོང་ཉིད་ཀྱི་ཚུལ་
དུ་རྟོགས་ཤིང་། སྤྱིར་སྟོང་ཉིད་ནི་ཆོས་དབྱིངས་དང་གཅིག་མཚུངས་ཡིན་པར་འདོད།
མཐར་ཐུག་གི་དངོས་ཡོད་གནས་ལུགས་འདི་ནི་ཡོངས་སུ་ཞི་ཞིང་གཡོ་བ་མེད་པ་དང་།
བདེ་ཞིང་འགྱུར་བ་མེད་པ་ཞིག་རེད། སངས་རྒྱས་ཀྱི་གསུང་སྔ་ཤོས་ཚོའི་ནང་དུ་མྱང་
འདས་ལ་དེ་ལྟར་འགྲེལ་བཤད་མཛད་འདུག དགྲ་བཅོམ་པ་ཞིག་ལ་མཐའ་མའི་མྱང་
འདས་ཐོབ་པར་ཆོས་དབྱིངས་ཀྱི་ཞི་བ་རྟོག་པ་དང་བྲལ་བ་དེ་གཟུང་འཛིན་མེད་པར་
རྒྱུད་ལ་སྐྱེ་དགོས། འོན་ཀྱང་། གང་ཟག་འདི་ལྟ་བུས་ཐམས་ཅད་མཁྱེན་པའི་ཡེ་ཤེས་ཀྱི་འོད་
གསལ་ཡང་དག་དང་། ཡང་ན་ཡེ་ཤེས་ཀྱི་རླུང་གི་གསར་གཏོད་ཀྱི་ནུས་པ་དེ་ཡོངས་སུ་རྟོགས་
མེད་པར་སྣང་། མངོན་པར་རྫོགས་པའི་སངས་རྒྱས་ཀྱི་གོ་འཕང་མཐར་ཐུག་དེ་ཐོབ་ཡོད་མཁན་
ཞིག་གིས་རྫོགས་ཆེན་གྱི་ཁྱད་ཆོས་གསུམ་པོ་ཡོངས་སུ་རྟོགས་ཡོད།



296
ཤེས་པ་ངས་མའི་འོད་ཟེར་གྱི་བརྡ་སྣ།
རྫོགས་ཆེན་གྱི་ནང་དུ་སྒོམ་གྱི་རིམ་པ་ནི་ཐོག་མར་སྟོང་ཉིད་ཅུང་ཙམ་ཞིག་
རྟོགས་པ་སྟེ། རང་གི་བློ་ངོར་སྣང་བ་ཐམས་ཅད་ནི་ཡིད་ཤེས་ལ་མ་བརྟེན་པར་རང་
ངོས་ནས་གྲུབ་པ་ཞིག་མིན་པར་རྟོགས་པའི་རྨི་ལམ་གསལ་པོ་ཞིག་གི་ཐོག་མའི་མྱོང་
བ་ལྟ་བུ་ཞིག་ཡོད་དགོས་ཤིང་། ཐོག་མའི་རྟོགས་པ་འདི་འདྲ་ཞིག་གཞིར་བཞག་ནས་
ཆོས་ཐམས་ཅད་བདག་ཏུ་གྲུབ་མེད་པ་མ་རྟོགས་བར་དུ་ཆོས་རྣམས་ཀྱི་རང་བཞིན་ལ་
མུ་མཐུད་དེ་དཔྱད་པ་གཏོང་དགོས། འཚོལ་ཞིབ་ཀྱི་བརྒྱུད་རིམ་འདིའི་མཐའ་མའི་གྲུབ་
དོན་ནི་སྟོང་ཉིད་ཆེན་པོའི་རོ་གཅིག་དེ་ངོས་འཛིན་བྱེད་རྒྱུ་འདི་ཡིན། འདི་ནི་ཡོད་ཚད་
ཆོས་ཀྱི་དབྱིངས་ནས་རང་བཞིན་དུ་འབྱུང་བ་དང་། ཡེ་གཞི་འདི་ལས་ལོགས་སུ་ཆོས་
ཐམས་ཅད་གྲུབ་མེད་པར་འཛིན་པའི་ཤེས་པ་ཞིག་རེད། ཁྱེད་ལ་རྟོགས་པ་འདི་ཐོབ་པའི་
རྗེས་སུ་སྒོམ་གྱི་སྐབས་དང་། ཡང་ན་ཐུན་མཚམས་སུ་ཤེས་པ་འདི་རང་ཉིད་དང་དབྱེར་
མེད་དུ་ཐིམ་པར་བྱ་དགོས། དེའི་ཚེ་ཁྱེད་ལ་རྟོགས་པའི་གདེང་ཚོད་ཐོབ་པའི་བརྗོད་
ཚུལ་ཞིག་ཡོད་ལ། རྫོགས་ཆེན་གྱི་ལྟ་བ་རང་རྒྱུད་ལ་སྐྱེས་ཡོད། ཁྱེད་ནི་སྣང་ངོར་གྲུབ་
པའི་འཇིག་རྟེན་དང་མཐར་ཐུག་གི་དངོས་ཡོད་གནས་ལུགས་ལྟ་བུའི་གཉིས་སྣང་ལས་
ཕ་རོལ་ཏུ་ཕྱིན་ཏེ། ཡོད་ཚད་རོ་གཅིག་ཏུ་མཐོང་བ་དང་། ཀ་ནས་དག་ཅིང་ཆ་སྙོམས་ཀྱི་
རང་བཞིན་ནི་ཆོས་ཐམས་ཅད་ལ་ལྡན་པ་ཡིན། །
ཁྱེད་ཀྱིས་འོད་གསལ་བར་འཕྲོ་བའི་སེམས་དེ་སངས་རྒྱས་ཀྱི་སེམས་སུ་ངོས་
ཟིན་པ་དང་། རང་ཉིད་ཀྱི་ཤེས་པ་ནི་ཡེ་ཤེས་དེའི་རྣམ་པ་ཞིག་ལས་ལོགས་སུ་འཛིན་
མི་ཐུབ། བདག་འཛིན་གྱི་འདུ་ཤེས་རགས་པ་ལ་བརྟེན་ནས་ཡེ་ཤེས་དེ་རང་ཉིད་སྒེར་
གྱི་ཤེས་པ་རུ་རྫུས་པ་ནི་རྡོ་སྤུང་ཞིག་གང་ཟག་ཅིག་ཏུ་འཁྲུལ་བ་ལྟ་བུ་ཡིན། བདུད་
འཇོམས་ཀློང་པས་འདི་ལ་འགྲེལ་བཤད་གནང་བ་ནི་གཤམ་གསལ་ལྟར་རེད།
དེ་ཡེ་ཤེས་སུ་གོ་འཕོས་པ་ནི་ཐོ་ཡོར་མིར་འཛིན་གྱི་ཤེས་པ་ལས་ལྡོག་སྟེ་ཐོ་
ཡོར་དུ་ཤེས་པ་ལྟར་རྣམ་པར་ཤེས་པའི་ཡིན་ལུགས་ཚུལ་བཞིན་དུ་རྟོགས་པ་ནི་ཡེ་ཤེས་
སུ་གོ་འཕོས་པ་ཡིན། རྣམ་ཤེས་དབྱིངས་སུ་ཡལ་ནས་ཡེ་ཤེས་ལོག་ནས་སྐྱེ་དགོས་
པ་ནི་མ་ཡིན་ནོ། བདག་འཛིན་དང་བདག་མེད་གཉིས་ཀྱི་བྱེད་ལས་ཀྱིས་དེ་ལྟར་སྣང་
བ་ཡིན་པས་ཤེས་པར་གྱིས་ཤིག རྣམ་ཤེས་ཀྱིས་ནི་ཤེས་པ་དང་པོ་ཡུལ་གྱི་རྣམ་པ་རུ་



ཤེས་པ་སུངས་མའི་འོད་ཟེར་གྱི་བར་ན།
297
མཆེད་པ་རྒྱ་མཚོ་ལྟ་བུ་ལ་སྣ་ཚོགས་སྣང་བ་གཟའ་སྐར་མཆེད་པ་ལྟ་བུར་ཤར་བ་རྣམ་
རྟོག་དང་ཤེས་པས་ཉེ་བར་ལེན་ཞིང་དངོས་འཛིན་དང་གཉིས་འཛིན་གྱིས་བཅིངས་ཏེ་
འཁྲུལ་བ་ཡིན། དེའི་རྒྱུ་མཚན་རྟོགས་པས་ཡེ་ཤེས་སུ་གོ་འཕོས་པའོ།།
རང་ཉིད་ཀྱི་སེམས་དེ་ནམ་ཡང་སངས་རྒྱས་ཀྱི་ཡེ་ཤེས་ལས་ཐ་དད་དུ་གྲུབ་
མེད། ཡིན་ཡང་། སྣང་སྟངས་ལ་ཐ་དད་ཡིན་པའི་རྒྱུ་མཚན་ནི་ང་ཚོས་རང་ཉིད་ཀྱི་སྣང་
འཛིན་དང་། རྟོག་པ། མྱོང་ཚོར་བཅས་བདག་ཏུ་བཟུང་བས་རེད། དངོས་ཡོད་གནས་
ལུགས་ཀྱི་ནང་དུ་འདི་དག་ནི་བདག་མེད་ཡིན་པ་དང་། དེ་ཡང་སེམས་ཀྱི་སྟེང་དུ་རང་
བཞིན་གྱིས་གྲུབ་པའི་ང་དང་ངའི་ཡིན་པ་ཞིག་མེད། འོན་ཀྱང་། ང་ཚོས་རང་གི་ཤེས་པ་
རགས་པ་བརྒྱུད་ནས་སྣང་ཚུལ་ལ་ལྟ་སྐབས། དེ་དག་ནི་ང་ཚོ་དང་ཐ་དད་དུ་སྣང་ཞིང་
ཡུལ་གྱི་ངོས་ནས་འབྱུང་བར་སྣང་གི་ཡོད། ང་ཚོས་དེ་དག་ལ་སྒྲོ་བཏགས་ཏེ་ལྟོས་མེད་
རང་བཞིན་གྱིས་གྲུབ་པར་འཛིན་པ་དང་། འདི་ལྟར་ང་ཚོ་ནི་གཏི་མུག་དང་འཁྲུལ་སྣང་
གི་འོག་ཏུ་ཤོར་ནས་རང་གི་ཤེས་པ་ངོ་མ་དེའི་རང་བཞིན་བསྒྲིབས་ཡོད། འཁྲུལ་སྣང་
དེ་ལྟ་བུའི་བྱུང་སྟངས་རྟོགས་ན། ཡེ་ཤེས་ཀྱི་རྟོགས་པ་རང་གི་རྒྱུད་ལ་སྐྱེ་རྒྱུ་རེད། །
རྫོགས་ཆེན་གྱི་ནང་དུ་མཐར་ཐུག་གི་དངོས་ཡོད་གནས་ལུགས་དེ་ནི་དཔེ་
མཚོན་འདྲ་མིན་ཞིག་ལ་སྦྱར་ནས་འགྲེལ་བརྗོད་གནང་འདུག དེ་ཚོ་ཁག་ཅིག་ནི་ཡེ་
ཤུས་དཀོན་མཆོག་གི་རྒྱལ་ཁམས་ལ་འགྲེལ་བརྗོད་བྱེད་པའི་དཔེ་མཚོན་དང་འདྲ་
མཚུངས་ཤིག་རེད། རང་སྟེང་གི་བདེ་གཤེགས་སྙིང་པོའི་སྐོར་ལ་རྨོངས་པའི་མི་ནི་རྒྱལ་
པོ་མེད་པའི་རྒྱལ་ཁབ་ཅིག་དང་འདྲ་ཞིང་། གང་ཟག་ཅིག་གིས་རང་གི་ཤེས་པ་དྭངས་
མ་འདི་ངོས་འཛིན་བྱེད་སྐབས། དེ་ནི་གོ་གནས་དང་རྒྱུ་ནོར་ཅི་ཡང་མེད་པའི་དབུལ་པོ་
ཞིག་རྒྱལ་པོའི་ཁྲི་ལ་བཀོད་ནས་མངའ་བདག་གི་ལོངས་སྤྱོད་ལ་རོལ་པ་ལྟ་བུ་ཡིན། རང་
ཉིད་ཀྱི་ངོ་བོ་རྣལ་མ་དེ་མ་ཤེས་པར་རྨོངས་པའི་མི་ནི་རང་ལ་འགོས་པའི་ནད་རྩ་བ་ནས་
དྲག་པར་བྱེད་པའི་སྨན་དེ་རང་ཉིད་ཀྱི་ཉལ་ཁྲིའི་འོག་ཏུ་ལྷག་ཡོད་པའི་ནད་པ་ལྟ་བུ་རེད།
མ་རིག་པ་འདི་ལྟ་བུ་ནི་ད་དུང་གསེར་གྱི་སྔས་མགོ་ཞིག་གི་སྟེང་དུ་རྒྱུན་དུ་ཉལ་ཡོད་
ནའང་། ལྟོགས་ཤི་ཐེབས་ཀྱིན་པའི་དབུལ་པོ་ཞིག་དང་འདྲ་མཚུངས་ཡིན་པར་བརྗོད་
འདུག རྫོགས་ཆེན་གཞི་ལ་བཞག་ནས་བཤད་ན། སངས་རྒྱས་དང་སངས་མ་རྒྱས་པའི་



298 ཤེས་པ་ངས་མའི་འོད་ཟེར་གྱི་བར་སྣང་
གང་ཟག་གི་བར་གྱི་ཁྱད་པར་གཙོ་བོ་ནི་སྔ་མས་རང་ཉིད་སུ་ཡིན་པར་རྟོགས་པ་དང་།
ཕྱི་མས་རྟོགས་མེད་པ་འདི་ཡིན། དེ་མཚུངས་སུ་སྡུག་བསྔལ་གྱི་རྩ་བ་ནི་རང་ཉིད་དོན་
ངོ་མར་སུ་ཡིན་པ་མ་རྟོགས་པར། བདག་དང་བདག་གི་མིན་པ་གང་ལ་བདག་དང་བདག་
གིར་འཛིན་པ་འདི་རེད། །
རྫོགས་པ་ཆེན་པོའི་ལམ་གྱི་མཐར་ཐུག་ནི་འཇའ་ལུས་ཡིན་ཞིང་། འཇའ་ལུས་
ཞེས་པ་ནི་འཆི་བའི་དུས་སུ་རང་གི་ལུས་པོ་འོད་ལྷམ་ལྷམ་བྱེད་པའི་ཁ་དོག་སྣ་ལྡན་གྱི་
འོད་ཟེར་ལ་ཐིམ་འགྲོ་བ་དེ་རེད། གལ་སྲིད་སྐྱེ་བ་སྔ་ཕྱིའི་རྣམ་གཞག་གིས་ཚན་རིག་གི་
འཆར་སྣང་དེ་རྒྱ་བསྐྱེད་བྱས་ཡོད་ཚེ། ནང་པའི་འཇའ་ལུས་ཀྱི་གནད་དོན་འདི་ནི་དེང༌
རབས་ཀྱི་འཛམ་གླིང་གི་མི་མང་པོ་ཞིག་ལ་མཚོན་ན་དེ་ལས་ལྷག་པའི་ངོ་མཚར་བའི་
གནད་དོན་ཞིག་ཡིན་ངེས། གལ་ཏེ་དཔང་མི་མང་པོ་ཞིག་གིས་སྐད་ཆ་བཤད་པ་གཞི་ལ་
བཞག་པ་ཡིན་པར་བརྗོད་པའི་འཇའ་ལུས་ཀྱི་གནད་དོན་འདི་བདེན་པ་ཡིན་ན། འདིས་
སེམས་དང་དངོས་གཟུགས་སྐོར་གྱི་ཚན་རིག་གི་ཆེས་གཞི་རྩའི་བདེན་འཛིན་ཁག་ཅིག་
གི་རྩ་བ་ལ་གནོད་རྒྱུ་རེད། ཆེད་སྦྱོང་ཤེས་རིག་གི་སེམས་ཁམས་རིག་པའི་སྡེ་ཚན་དར་
བ་ནས་བཟུང་། ཚན་རིག་པ་ཚོས་སེམས་ནི་ཀླད་པའི་བྱེད་ལས་ཤིག་ལས་ཅི་ཡང་མིན་
པ་དང་། དངོས་གཟུགས་ཀྱི་འཇིག་རྟེན་ལ་ཐེབས་པའི་སེམས་ཀྱི་ཤུགས་རྐྱེན་ཚང་མ་
ཡང་ཀླད་པའི་ནུས་རྩོལ་ལས་བྱུང་བ་ཡིན་པའི་བདེན་འཛིན་བྱས་ཡོད། དུས་སྐབས་བར་
མའི་མཁས་དབང་ཚོས་ལྟ་བའི་དབང་ཚད་ཀྱིས་དངོས་ཡོད་གནས་ལུགས་ཧྲིལ་པོར་
དབང་བསྒྱུར་བྱེད་དུ་བཅུག་པ་དང་། དེའི་ཕྱིར་གྷ་ལེ་ལེའོ་ཡིས་རང་ཉིད་མཚོན་པའི་རང་བྱུང་
ལྟ་གྲུབ་སྨྲ་བ་ཚོར་ཡུལ་གྱི་དངོས་ཁམས་ལ་མངོན་སུམ་དུ་ཞིབ་ལྟ་བྱས་པ་གཞིར་བཞག་ནས་སོ་
སོའི་གསར་རྙེད་ལ་འཇུག་པའི་དབང་ཚད་སྤྲོད་དགོས་པར་བརྗོད་སྐབས། ཁོང་ལ་ཁ་གཏད་བྱེད་
མཁན་མང་པོ་ཞིག་བྱུང་། དུས་སྐབས་བར་མའི་ཡེ་ཤུ་པའི་མཁས་དབང་ཚོས་རང་གི་ཡོངས་
འདུས་ཀྱི་ཆོས་ལུགས་རིག་པའི་འཇིག་རྟེན་ལྟ་ཚུལ་དང་མཐུན་པ་གང་ཁོ་ན་ནི་མངོན་སུམ་རང་
བཞིན་གྱི་ཞིབ་ལྟ་ཡང་དག་དེ་ཡིན་པར་བཟུང་བ་རེད། གལ་ཏེ་གྷ་ལེ་ལེའོ་དང༌། མི་གཞན་གང་
རུང་ཞིག་གིས་ཞིབ་ལྟ་བྱས་ནས་ཡེ་ཤུའི་མཁས་པའི་རིང་ལུགས་ཀྱི་བདེན་འཛིན་དང་མི་མཐུན་
པའི་འབྲས་བུ་བྱུང་ན། དེ་ནི་ཐད་ཀར་རྩིས་མེད་དུ་བཏང་ཡོད།



299
ཤེས་པ་དངས་མའི་འོད་ཟེར་གྱི་བར་ན་
དེ་མཚུངས་སུ་དེང་སང་ཚན་རིག་གི་དངོས་གཙོ་སྨྲ་བ་ཚོས་ཨུ་ཚུགས་བྱེད་པ་
ནི། ཚན་རིག་པ་ཁོ་ནར་འཚོལ་ཞིབ་ཀྱི་བྱེད་ཐབས་ཚད་ལྡན་དང་། དངོས་ཡོད་གནས་
ལུགས་ཧྲིལ་པོའི་ཁུངས་ལྡན་གྱི་ཤེས་རྟོགས་ལྡན་ཞིང་། དངོས་གཙོ་སྨྲ་བའི་ལྟ་ཚུལ་གྱི་
ངོས་ནས་གསལ་བཤད་བྱེད་མི་ཐུབ་པའི་ཆོས་གང་རུང་ལ་ཞིབ་ལྟ་བྱས་པར་བརྗོད་པ་
ནི་ཁུངས་ལྡན་མིན་པ་དང་། བསམ་གཞིགས་ཀྱི་ཡུལ་ཞིག་ལ་མི་འོས་པར་འདོད་པ་འདི་
ཡིན། སྒོམ་པ་བ་ཚོས་དངོས་གཙོ་རིང་ལུགས་ཀྱི་ལྟ་བའི་བཙན་དབང་འདི་ལ་ཁ་གཏད་
གཅོག་གི་ཡོད་པ་ནི། གྷ་ལེ་ལེའོ་ཡིས་ཡེ་ཤུའི་མཁས་པའི་རིང་ལུགས་ཀྱི་བཙན་དབང་
ལ་ཁ་གཏད་བཅག་པ་དང་འདྲ་མཚུངས་ཤིག་རེད། དེང་སང་འཚོལ་ཞིབ་ཀྱི་བྱེད་ཐབས་
གཞན་ཞིག་ངོས་ལེན་བྱེད་པ་ལ་འགོག་རྐྱེན་ཡོད་པ་ནི་དུས་རབས་བཅུ་བདུན་པའི་
སྐབས་དང་གཅིག་མཚུངས་ཡིན། གཤམ་གྱི་འཇའ་ལུས་སྐོར་གྱི་གྲོས་བསྡུར་འདིས་
སེམས་ཙམ་མ་ཡིན་པར། ལུས་པོ་ལའང་དེང་དུས་ཀྱི་ཚན་རིག་པ་ཕལ་ཆེ་བའི་བློ་ངོར་
མི་ཤོང་བའི་འགྱུར་བཅོས་བྱེད་ཐུབ་པའི་སྒོམ་གྱི་ཉམས་ལེན་ཚད་མཐོ་པོ་ཞིག་གི་ནུས་
པའི་སྐོར་ནས་བོད་བརྒྱུད་ནང་བསྟན་གྱི་ལྟ་བ་ཞིག་སྟོན་རྒྱུ་རེད། ནང་པའི་བཤད་ཚུལ་
དེ་ཚོ་བདེན་པ་ཡིན་མིན་ནི་མྱོང་བ་སྟེ། འོས་འཚམས་ཀྱི་སྒོམ་སྒྲུབ་ཉམས་ལེན་ལ་བརྟེན་
ནས་ཐག་གཅོད་བྱེད་རྒྱུ་ཞིག་ཡིན་པ་ལས་ཤེས་པའི་ཚད་བཀག་དང་ངོ་བོའི་ཐད་ཀྱི་
འཁྲུལ་སྣང་རང་བཞིན་གྱི་ཤེས་རྟོགས་ལ་ཁུངས་འདེད་བྱེད་རྒྱུ་ཞིག་མིན།
དགའ་རབ་རྡོ་རྗེ་ནི་འཇིག་རྟེན་འདི་དང་ཁ་འབྲལ་སྐབས། འཇའ་ལུས་ལ་ཐིམ་
ནས་རང་གི་དངོས་གཟུགས་ཀྱི་རྣམ་པ་དེ་འོད་ཐིག་ཅིག་གི་ནང་དུ་ཡལ་ཡོད་པར་བཤད།
མངོན་པར་རྫོགས་པའི་བྱང་ཆུབ་ཐོབ་ཡོད་པའི་གང་ཟག་འདི་ལྟ་བུའི་སེམས་ནི་ཡེ་ཤེས་
ལ་ཐིམ་ཟིན་པ་དང་། འཆི་བའི་དུས་སུ་ལུས་པོའི་དངོས་གཟུགས་ཀྱི་གྲུབ་ཆ་ཁག་ནི་
ཆོས་ཀྱི་དབྱིངས་དང་། སྲོག་ནི་ཡེ་ཤེས་ཀྱི་རླུང་ལ་ཐིམ་གྱི་ཡོད། མཚམས་རེར་གང་
ཟག་ཅིག་གསོན་པའི་དུས་སུའང་མཐར་ཐུག་གི་ཡེ་གཞི་ལ་འཕོ་བའི་བརྒྱུད་རིམ་ཧྲིལ་
པོ་འདི་འབྱུང་ཞིང་། འཇའ་ལུས་ཆེན་པོའི་འཕོ་བ་ཐོབ་པའི་གང་ཟག་ཅིག་གི་སེམས་ནི་
ཡོངས་སུ་ཁྱབ་པའི་ཡེ་ཤེས་ཀྱི་ནང་དུ་མཐའ་མེད་པར་རྒྱ་བསྐྱེད་བྱེད་ལ། འདི་ནི་ཆུ་ཆུ་



300 ཤེས་པསུངས་མའི་འོད་ཟེར་གྱི་བར་ནང།
ལ་འདྲེས་པའམ་བར་སྣང་བར་སྣང་ལ་འདྲེས་པ་ལྟ་བུ་རེད། ལུས་པོའི་རྡུལ་ཕྲན་ཐམས་
ཅད་ཆོས་ཀྱི་དབྱིངས་ལ་ཐིམ་ནའང་། མཐོང་བྱ་དང་རེག་བྱའི་ཡུལ་དུ་གྱུར་པའི་དངོས་
ཁམས་ཀྱི་ལུས་པོའི་སྣང་ཚུལ་དེ་ད་དུང་ཡོད་པ་ཞིག་ཡིན། སྐབས་འདིར་འཆི་རྒྱུ་ཡོད་
པའི་ལུས་པོ་དང་སེམས་ཤིག་མེད། རྟོགས་ལྡན་གྱི་གང་ཟག་འདི་འདྲས་གཞན་གྱི་བདེ་
བའི་ཆེད་དུ་རང་ལུས་ཀྱི་སྣང་ཚུལ་དེ་ཕྱིར་མངོན་པའམ་ནང་དུ་བསྡུ་ཆོག འོན་ཀྱང་།
ཁོང་ཚོ་ནི་སྐྱེ་བ་དང་འཆི་བ་ལས་གྲོལ་ཡོད།
སློབ་དཔོན་པད་མ་འབྱུང་གནས་དང་། བི་ལ་མི་ཏྲ་ནི་བོད་དུ་ནང་ཆོས་ཐོག་མར་
དར་སྤེལ་བྱེད་མཁན་གཙོ་བོ་གཉིས་རེད། ཁོང་རྣམ་གཉིས་ནི་དུས་རབས་བརྒྱད་པའི་
སྐབས་སུ་བྱོན་པའི་སྒོམ་ཆེན་པ་ཡིན་ཞིང་། འཇའ་ལུས་ཆེན་པོའི་འཕོ་བ་ཐོབ་ཡོད་པར་
བཤད་ཚུལ་ཡོད། ཕྱིས་སུ་འཇའ་ལུས་ཆེན་པོའི་འཕོ་བ་ཐོབ་པར་བརྗོད་པའི་བླ་མ་སྐོར་
ཞིག་ནི། རྗེ་བཙུན་སེང་གེ་དབང་ཕྱུག་དང་། ༼ དུས་རབས་བཅུ་གཅིག་ནས་བཅུ་གཉིས་
ཀྱི་བར། ༽ ངག་དབང་བསྟན་འཛིན་བཟང་བོ། རྗེ་བཙུན་སེང་གེ་ཤེས་རབ་བཅས་རེད།
བཤད་ཚུལ་འདི་ལྟ་བུ་ནི་ཧ་ཅང་དཀོན་པོ་ཡིན། ཡིན་ཡང་། འཇའ་ལུས་ཆེན་པོ་ལ་ཐིམ་
པར་བཤད་པ་ནི་ཅུང་ཙམ་མང་ཞིང་། དེའི་ནང་དུ་གང་ཟག་ཅིག་གི་ལུས་པོ་ནི་འཆི་བའི་
སྐབས་སུ་འཇའ་ནམ་མཁའ་རུ་མེད་པར་ཆགས་པ་ལྟར་ཡལ་གྱི་ཡོད། བོད་པའི་བཤད་
སྲོལ་ལ། འཇའ་ལུས་ཆུང་བ་ནི་དེ་ལས་ཀྱང་རྒྱུན་ལྡན་ཡིན་པ་དང་། འཇའ་ལུས་ཆུང་བ་
འདི་འབྱུང་སྐབས། ཡེ་གཞིའི་འོད་གསལ་གྱི་ཤེས་པ་དེ་མངོན་དུ་གྱུར་ནས་འཇའ་ཚོན་
གྱི་ཁ་དོག་ཏུ་སྣང་ཞིང་། སྒོམ་པ་བ་རང་གི་དངོས་གཟུགས་ཀྱི་ལུས་པོ་ནི་ཆུང་དུ་ཕྱིན་
ནས་མཐའ་མར་ལུས་དང་སེམས་ཀྱི་ཤུལ་ཙམ་ཡང་མེད་པར་ཡལ་འགྲོ། དེ་བཞིན་འཆི་
བའི་དུས་སུ་ཡེ་གཞིའི་འོད་གསལ་དེ་སྐྱེ་བ་དང་། སྒོམ་ཆེན་པ་ཁག་ཅིག་གི་ལུས་པོ་ནི་
ཉིན་བདུན་ཙམ་ལ་ཆུང་དུ་ཕྱིན་ཏེ། མཐའ་མར་སྐྲ་དང་སེན་མོ་ཙམ་ཞིག་རྒྱབ་ཏུ་བསྐྱུར་
ནས་ཡལ་འགྲོ།
བདུད་འཇོམས་ཀློང་པའི་སློབ་མ་བཅུ་གསུམ་འཆི་བའི་དུས་སུ་འཇའ་ལུས་ལ་
ཐིམ་ཡོད་ཚུལ་བཤད་པ་དང་། འདིས་ཁོང་ནི་དགེ་བའི་བཤེས་གཉེན་ཁྱད་པར་བ་ཞིག་
ཡིན་པར་བསྟན་འདུག ཡུན་རིང་མ་སོང་བའི་ ༢༠༠༠ ལོའི་སྤྱི་ཟླ་དྲུག་པའི་ནང་དུ་བདག་



801
ཤེས་པ།ངས་མའི་འོད་ཟེར་གྱི་བར་སྣང།
ལ་བོད་བརྒྱུད་ནང་བསྟན་གྱི་རྙིང་མའི་ཆོས་བརྒྱུད་ཀྱི་དབུ་ཁྲིད་གྲུབ་དབང་པད་ནོར་
རིན་པོ་ཆེ་ལ་སྐད་སྒྱུར་བྱེད་པའི་གོ་སྐབས་ཤིག་ཐོབ་བྱུང་། སྐབས་དེར་ཁོང་གིས་རང་
གི་མི་ཚེའི་ནང་དུ་འཇའ་ལུས་ལ་ཐིམ་པའི་བོད་པའི་སྒོམ་ཆེན་པ་དྲུག་ཙམ་ངོ་ཤེས་ཚུལ་
གསུངས་སོང་། དེ་ཚོ་ཚང་མ་བོད་དུ་བྱུང་ཞིང་། ངས་འདས་པའི་ལོ་རབས་འདིའི་ནང་དུ་
བོད་པའི་སྒོམ་ཆེན་པ་འགའ་ཤས་ཤིག་གི་ལུས་པོ་ཆུང་དུ་སོང་ནས་འཆི་བའི་སྐབས་སུ་
ཁྲུ་གཉིས་དང་གསུམ་ཙམ་ཆགས་ནའང་། ལུས་པོའི་ཆ་ཚད་ནི་སྔར་བཞིན་གནས་ཡོད་
པར་གོ་མྱོང་། ཁོང་ཚོ་ནི་སྐུ་གཤེགས་པའི་པཎ་ཆེན་རིན་པོ་ཆེ་དང་། ལྷ་སར་ཡོད་པའི་
འབྲས་སྤུངས་དགོན་དུ་བཞུགས་པའི་བླ་མ་དགེ་ཤེས་ལྷ་རམས་པ། བོད་ཀྱི་ཤར་ཕྱོགས་
སུ་ཡོད་པའི་འཛམ་ཐང་དགོན་པའི་བླ་མ་ཞིག་བཅས་རེད། བོད་ཀྱི་ཕྱི་ཕྱོགས་སུ་འཇའ་
ལུས་ལ་ཐིམ་པའི་བླ་མ་ནི་བལ་ཡུལ་གྱི་རྒྱལ་ས་ཁ་ཐ་མན་ཊུ་རུ་བཞུགས་པའི་སྤྲུལ་སྐུ་
ཨོ་རྒྱན་རིན་པོ་ཆེ་རེད། མངོན་སུམ་དུ་མཐོང་མཁན་ཚོས་བརྗོད་ཚུལ་ལ། བླ་མ་འདི་
དག་གི་སྐུ་ལུས་ནི་ཕྲུ་གུ་ཞིག་གི་ལུས་པོ་ལྟ་བུར་ཆུང་དུ་སོང་ཡོད་ནའང་། ལུས་པོའི་ཆ་
ཚད་ནི་རྒྱུན་ལྡན་ཡིན་པ་དང་། དར་མའི་རྣམ་པ་དེ་བརླགས་མེད།
འཇའ་ལུས་ཆེན་པོའི་འཕོ་བའི་སྐོར་གྱི་བོད་བརྒྱུད་ནང་བསྟན་གྱི་འགྲེལ་བཤད་
ཁག་ནི། ཞལ་ཆད་གསར་མའི་ནང་དུ་གསུངས་པའི་ཡེ་ཤུའི་འདས་ལོག་དང་འདྲ་
མཚུངས་ཡོད་པ་ཞིག་རེད། ཡེ་ཤུ་འདས་ནས་ཉིན་གསུམ་གྱི་རྗེས་སུ་མེ་རི་ མེག་ཌ་
ལིན་ Mary Magdalene དང༌། ཁོང་གི་ཨ་མ་མཱ་རི་གཉིས་ཀྱིས་ཡེ་ཤུའི་དུར་ཁང་
སྟོང་པར་གྱུར་ཅིང་། སྒོ་གཏན་གྱི་རྡོ་རྣམས་ཕར་གཡུགས་ཡོད་པ་མཐོང་ཚུལ་དེ་ཞལ་
ཆད་གསར་མའི་ནང་དུ་བཀོད་འདུག དེ་ནས་རིང་པོར་མ་སོང་བར་མཱི་རི་མེག་ཌ་ལིན་
ལ་ཡེ་ཤུའི་སྐུ་བརྙན་མངོན་སུམ་དུ་སྣང་སྟེ། ཁོ་མོས་ཡེ་ཤུའི་སློབ་མ་རྣམས་ལ་གནས་
ཚུལ་འདི་བཤད་ནའང་། ཁོང་ཚོས་ཁོ་མོར་ཡིད་ཆེས་བྱས་མེད། འོན་ཀྱང་། རྗེས་ནས་
འདས་ལོག་བྱས་པའི་ཡེ་ཤུ་ཁོང་ཚོའི་མདུན་དུ་བྱོན་ནས་ཁོང་ཚོར་རང་ཉིད་ཀྱི་ལག་པ་
དང་རྐང་པ་ལ་རེག་ཏུ་བཅུག་པ་རེད། དེ་བཞིན་ཁོང་ཚོ་དང་ལྷན་དུ་བཟའ་བཏུང་ལ་རོལ་
ནས་རང་ཉིད་འདྲེ་ཞིག་མིན་པ་བསྟན་ཡོད། མཐའ་མར་ཁོང་གིས་སློབ་མ་རྣམས་སྦེ་ཐཱ་ནི་
Bethany ཡི་ཉེ་འཁོར་ནས་ཕྱི་ལ་ཁྲིད་དེ། རང་གི་ལག་པ་ཡར་བཀྱགས་ནས་ཁོང་ཚོར་



302 ཤེས་པ་དྭངས་མའི་འོད་ཟེར་གྱི་བར་དང།
བྱིན་གྱིས་བརླབས། དེ་ནས་ཁོང་དཀོན་མཆོག་གི་རྒྱལ་ཁམས་སུ་གཤེགས་ཡོད།
ཡེ་ཤུའི་འདས་ལོག་དང་། ནང་པའི་འཇའ་ལུས་ཀྱི་བར་ལ་འབྲེལ་བ་ཞིག་ཡོད་
སྲིད་པ་དེར་དང་བ་བྱེད་མཁན་གྱི་ཡེ་ཤུ་པ་ཞིག་ནི་ ཌེ་བེ་ཌ་ David Steindl-Rast
ཡིན་ཞིང་། ཁོང་ནི་བྷེ་ནེ་ཌིག་ཊིན་ Benedictine ཆོས་བརྒྱུད་ལ་གཏོགས་པའི་གྲྭ་
བཙུན་ཞིག་རེད། ཁོང་གིས་འདི་ལྟར་བརྗོད་འདུག གལ་སྲིད་ང་ཚོས་ཡེ་ཤུའི་འདས་
ལོག་དེ་ནི་མི་གཞན་ཁོ་ནར་བྱུང་བ་ཞིག་མ་ཡིན་པར། དེང་དུས་ཀྱང་འབྱུང་གི་ཡོད་པའི་
མི་རྒྱུད་རིག་པའི་བདེན་དོན་ཞིག་རྩ་འཛུགས་བྱེད་ཐུབ་ཚེ། འདིས་འགྲོ་བ་མིའི་རིགས་
ཀྱི་ནུས་པའི་སྐོར་གྱི་ལྟ་ཚུལ་དེ་ཁ་ཕྱོགས་གཞན་ཞིག་ལ་བསྐོར་ངེས་རེད།” ཌེ་བེ་ཌ་
ཡིས་རང་གི་ལས་རོགས་ ཕ་རན་སེ་ས་ ཊི་ཚོའོ་ Francis Tiso ལ་གནད་དོན་འདིར་
བརྟག་དཔྱད་གཏོང་བའི་རེ་བ་ཞུས་པ་དང་། ཁོང་ནི་བོད་ཀྱི་རིག་གཞུང་དང་སྐད་ཡིག་
ལ་སློབ་གཉེར་བྱས་མྱོང་བའི་རོ་མན་རྣམ་དག་ཆོས་ལུགས་ཀྱི་ཆོས་པ་ཞིག་རེད། བོད་
ཀྱི་ཤར་ཕྱོགས་སུ་མཁན་པོ་ཨ་ཆོས་ཟེར་བའི་བླ་མ་ཞིག་ ༡༩༩༨ ལོར་འདས་པ་དང་།
ཁོང་གི་ལུས་པོ་ཡལ་བར་གྱུར་པའི་གནས་ཚུལ་འདི་གོ་སྟབས། ཕརན་སེ་ས་ ཊི་ཚོའོ་
ཡིས་བོད་ཀྱི་གྲོང་གསེབ་དེར་སོང་ནས་གནས་ཚུལ་འདི་མངོན་སུམ་དུ་མཐོང་མཁན་ཚོ་
ལ་བཅར་འདྲི་བྱས་ཡོད། མི་ཚང་མས་ཁོང་གིས་རང་གི་སྡོམ་ཁྲིམས་རྣམས་ཡང་དག་
ཏུ་སྲུང་བ་དང་། ཁོང་གི་མི་ཚེ་ལ་ལྷད་མེད་པ། སྙིང་རྗེའི་གལ་ཆེན་རང་བཞིན་དེ་རྒྱུན་
དུ་གསུང་གི་ཡོད་པ་སོགས་བཤད་བྱུང་། ཁོང་ལ་གཤིས་རྒྱུད་རྩུབ་ཤོས་དེ་ཚོ་ཡང་ཅུང་
འཇམ་དུ་གཏོང་ཞིང་དྲན་པ་དང་ལྡན་པར་བྱེད་པའི་ནུས་སྟོབས་ཤིག་ཡོད་པ་དང་། ཁོང་
ལ་བརྟེན་ནས་མི་མང་པོ་ཞིག་ལ་འགྱུར་ལྡོག་བྱུང་ཡོད།” ཅེས་ཊེ་ཚོའོ་ཡིས་བྲིས་འདུག
གནས་ཚུལ་འདི་མཐོང་མཁན་ཞིག་གིས་མཁན་པོ་ཨ་ཆོའི་དབུགས་འགག་དུས་
ཁོང་གི་སྐུ་ཤའི་ཁ་དོག་ནི་ཟིང་སྐྱ་ཆགས་པ་དང་། ཡང་གཞན་ཞིག་གིས་ཁོང་གི་སྐུ་ཤའི་
ཁ་དོག་དེ་དཀར་པོར་གྱུར་པར་བཤད་འདུག ཡིན་ཡང་། ཚང་མས་ཁོང་གི་སྐུ་ཤ་ལས་
འོད་འཕྲོ་བར་བརྗོད་ཡོད། དེ་ནས་ཁོང་གི་ལུས་པོ་ཆོས་གོས་སེར་བོ་ཞིག་གི་ནང་དུ་
བཏུམས་ནས་ཉི་མ་འགའ་རིམ་གྱིས་འདས་པ་དང་། ཁོང་གི་ལུས་པོ་དང་རུས་པ་ཆུང་དུ་
འགྲོ་བཞིན་པ་ཞབས་ཞུས་པ་ཚོས་མཐོང་ཞིང་། ཉིན་བདུན་གྱི་རྗེས་ནས་ལུས་པོ་གཏུམ་



ཤེས་པ།ངས་མའི་འོད་ཟེར་གྱི་བར་སྣང།
303
བྱེད་ཀྱི་ཆོས་གོས་དེ་ཁ་ཕྱེས་དུས་ཁོང་གི་ལུས་པོ་ནི་ཡོངས་སུ་ཡལ་ནས་མེད་པར་
གྱུར་འདུག འདི་ལྟར་ཁོང་འཇའ་ལུས་ཆུང་བ་ལ་ཞུགས་ནས་ཆོས་ཀྱི་དབྱིངས་སུ་ཐིམ་
ཡོད།
ཡེ་ཤུ་པ་ཚོས་ཡེ་ཤུའི་འདས་ལོག་ནི་ཁྱད་པར་བ་ཞིག་ཡིན་པར་བསམ་ནའང་།
དེ་བོད་ཀྱི་ནང་པའི་འཇའ་ལུས་ཀྱི་འགྲེལ་བརྗོད་དང་འདྲ་མཚུངས་ཡོད་པ་ནི་ངོ་མཚར་བ་
ཞིག་རེད། ང་ཚོས་ཡེ་ཤུའི་ཆོས་ལུགས་ཀྱི་འདས་ལོག་ནི་ནང་པའི་ལྟ་ཚུལ་གྱི་ངོས་ནས་
ནམ་ཡང་རྟོགས་མི་སྲིད་ཀྱང་། འཇའ་ལུས་སྐོར་གྱི་ནང་པའི་བཤད་ཚུལ་འདི་ནི་མྱོང་བ་
བརྒྱུད་ནས་ཞིབ་འཇུག་ཚོད་ལྟ་བྱེད་རུང་བ་ཞིག་ཡིན། ནང་པའི་རྫོགས་ཆེན་གྱིས་སྒྲིབ་
སྦྱོང་གི་ལམ་གྱི་རིམ་པ་ཞིག་གཏན་འབེབས་བྱས་ཡོད་པ་དང་། ལམ་དེའི་མཐར་ཐུག་
ཏུ་རང་གི་ལུས་སེམས་ལ་གཞི་རྩའི་ཆ་ནས་འཕོ་འགྱུར་ཆེན་པོ་ཞིག་འབྱུང་དུ་འཇུག་
རྒྱུ་འདི་རེད། ཆོས་བརྒྱུད་འདིས་དགའ་རབ་རྡོ་རྗེ་ནས་བཟུང་རང་གི་གསོན་ཤུགས་དེ་
རྒྱན་འཁྱོངས་བྱས་ཡོད་ལ། འགྲོ་བ་མིའི་རང་བཞིན་དང་། ང་ཚོ་དང་འཇིག་རྟེན་བར་གྱི་
འབྲེལ་བའི་སྐོར་ལ་བཟུང་བའི་རྫོགས་ཆེན་གྱི་ལྟ་བ་དེ་ཚོས་མིའི་རིགས་ཀྱི་འཆར་སྣང་
ལ་ཚོད་འཛིན་བྱེད་པའི་ཆོས་ལུགས་དང་ཚན་རིག་གི་བདེན་འཛིན་རྣམས་ལ་དཀའ་
ངལ་ཁྱད་པར་བ་ཞིག་སྤྲོད་ཀྱི་ཡོད།།



ལེའུ་ཉེར་གསུམ་པ་ཉམས་ལེན།
བྱ་བའི་ཁྲོད་ཀྱི་སྒོམ།
༄༅། །རང་གི་ལུས་པོའི་སྤྱོད་ལམ་ལ་མཚོན་ན། དལ་ཞིང་ཞི་ལྷོད་ཡིན་པ་དང་། བརྟན་
ཅིང་སེམས་ཐག་གཙང་བཅད་ཀྱི་རང་བཞིན་ཞིག་ཡོད་དགོས། འགྲོ་བའི་སྐབས་སུ་ཞི་
འཇམ་བག་ཕེབས་ཀྱི་སྒོ་ནས་བསམ་བཞིན་དུ་གོམ་པ་རེ་རེ་བླངས་ནས་འགུལ་བ་དང་།
ཡར་ལང་བའི་སྐབས་སུ་གློ་བུར་མ་ཡིན་པར་དལ་བུར་ཡར་ལང་ཞིང་། ཟས་ཟ་བའི་
སྐབས་སུ་དྲན་པའི་ངང་ནས་ལྡད་དེ་མར་མིད་དགོས། གཞན་དང་ཁ་བརྡ་བྱེད་སྐབས་
སྐད་ཆ་འཇམ་པོར་བཤད་པ་དང་། ཆོ་མེད་ཀྱི་ཉོག་གཏམ་ལ་གཡོལ་ཐབས་བྱོས། རང་
གི་ངག་ལ་བཅོས་སྒྲིག་བྱས་ནས་བདེན་པ་བརྗོད་ཅིང་། གཞན་གྱི་སེམས་མ་དཀྲོགས་
པར་སྐད་ཆ་ཉམས་དགའ་བའི་སྒོ་ནས་ཤོད། གོ་གནས་དང་སྙན་གྲགས་ཀྱི་འདོད་པས་
ཀུན་ནས་བསླངས་ཏེ་རང་བསྟོད་དང་རྫུན་བཤད་པ་ནི་འགོག་ཐབས་བྱོས། ཅི་ཞིག་
བྱུང་ཡང་ཚོར་བའི་གཡོ་འགུལ་གྱི་དབང་དུ་མ་སོང་བར་རང་སེམས་འདུལ་ཞིང་། ལྷོད་
ཡེངས་སུ་གནས་པར་གྱིས།
མི་ཚེ་ནི་ཐུང་ཞིང་རྩ་ཆེན་ཡིན་པས། གོ་གནས་དང་། དབང་ཐང་། རྒྱུ་ནོར་ལྟ་བུའི་
རྗེས་ལ་རྒྱུགས་ན་ཆོ་མེད་ཡིན། རང་ཉིད་སྒོམ་ལ་ཞུགས་སྐབས་མཚམས་རེར་སྔོན་
མ་བྱུང་བའི་ཞི་བའི་འདུ་ཤེས་ཤིག་དང་། ནང་སེམས་ཀྱི་ཞི་བདེའམ་གསལ་ལྷང་གི་འདུ་
ཤེས་ཤིག་མྱོང་སྲིད་ཅིང་། མྱོང་བ་འདི་ལྟ་བུ་ནི་མཐར་ཐུག་གི་འཐོབ་བྱ་ཞིག་ཏུ་མི་བརྩི་
བ་དང་། དེ་དག་སླར་ཡང་ཡོང་བར་རེ་སྒུག་དང་། ཡང་ན་སླར་མི་འོང་བའི་འཇིགས་སྣང་



306 བྱ་བའི་ཁྲོད་ཀྱི་སྒོམ།
སོགས་མེད་པར་རང་གི་ངང་དུ་འབྱུང་བར་འཇུག་དགོས། སྒོམ་ཉམས་ལེན་གྱི་མྱོང་བ་
དེ་ལྟ་བུ་ལ་འདོད་ཆགས་དང་། ངོས་ལེན། ཡང་ན་སྣང་མེད་སོགས་མི་བྱེད་པར་རང་
གི་ངང་ནས་ཟིན་ན། མྱོང་བ་དེ་དག་ནི་ཡལ་འགྲོ་ཞིང་། ཤེས་པའི་ཡེ་ཤེས་དེ་མངོན་དུ་
འགྱུར་རྒྱུ་རེད།།



ལེའུ་ཉེར་བཞི་པ་རྣམ་གཞག
འཇིག་རྟེན་ཧྲིལ་པོ།
ཆ་འདྲ་ཡང་དག །
༄༅། །གནམ་དཔྱད་རིག་པ་དང་། དངོས་ཁམས་རིག་པའི་ནང་དུ་རླབས་ཆེན་གྱི་
གསར་རྙེད་མང་པོ་ཞིག་བྱུང་ནས་དུས་རབས་བཅུ་དྲུག་དང་བཅུ་བདུན་གྱི་ཚན་རིག་གི་
གསར་བརྗེ་བྱུང་ཡོད། དེའི་སྲོལ་བཏོད་མཁན་པོ་རྣམས་ནི་ཀོ་པ་ནི་ཀ་སི་དང་། ནིའུ་
ཊན། གྷ་ལེ་ལེའོ་ལྟ་བུའི་ཡེ་ཤུ་པ་ཡིན་ཞིང་། ཁོང་ཚོས་འཇིག་རྟེན་ནི་ལོ་ངོ་སྟོང་ཕྲག་
དུ་མའི་ཡར་སྔོན་ལ་གསར་བཟོ་བྱས་པ་དང་། ཡེ་ཤུ་འཇིག་རྟེན་འདིར་ཐེངས་གཉིས་
པར་བྱོན་པའི་སྐབས་སུ་འཇིག་རྒྱུ་ཡིན་པའི་ཡིད་ཆེས་བྱས། དམ་པའི་གསུང་རབ་ཀྱི་
ངོ་གདོང་གི་དོན་གཞིར་བཞག་གི་ཐོག་ནས་ཁོང་ཚོར་སྣང་བའི་འཇིག་རྟེན་ནི། མིའི་
རིགས་གསར་བཟོ་མ་བྱས་པའི་གོང་དུ་མིག་སྔའི་རྣམ་པ་རུ་གསར་དུ་བསྐྲུན་པ་ཞིག་
རེད། འགྲེལ་བཤད་འདི་ལ་ཡིད་ཆེས་བྱས་པའི་རྒྱུ་མཚན་གྱིས་འདས་པའི་དུས་རབས་
བཞིའི་ཚན་རིག་པའི་མི་རབས་མང་པོས་གཟུགས་འདས་ཀྱི་བདེན་གྲུབ་རིང་ལུགས་
ཡིན་པའི་ལྟ་གྲུབ་ཀྱི་ལངས་ཕྱོགས་ཤིག་འཛིན་དགོས་བྱུང་ཡོད། ལྟ་བ་དེའི་ནང་དུ་
ཡོངས་སུ་ཡུལ་གྱི་རང་བཞིན་གྱི་དཀོན་མཆོག་གིས་ཡོངས་སུ་ཡུལ་གྱི་རང་བཞིན་
ཡིན་པའི་དངོས་ཁམས་ཀྱི་འཇིག་རྟེན་ཞིག་གསར་བཟོ་བྱས་པ་དང་། ཚན་རིག་པ་ཚོའི་
ལས་འགན་ནི་འགྲོ་བ་མིའི་དབང་པོ་དང་། སེམས་ཀྱི་ཚད་བཀག་ལ་ལྟོས་མེད་ཡིན་པའི་
དཀོན་མཆོག་གི་གཟིགས་སྟངས་ཀྱི་ངོས་ནས་འཇིག་རྟེན་དེ་རྟོགས་རྒྱུ་འདི་ཡིན།



3O8
308 འཇིག་རྟེན་ཧྲིལ་པོ།
སྐྱེ་དངོས་རིག་པ་དང༌། གནམ་དཔྱད་རིག་པའི་ནང་དུ་ཕྱིས་སུ་བྱུང་བའི་གསར་
རྙེད་དག་གིས་དམ་པའི་གསུང་རབ་རྙིང་མའི་པོད་དང་པོའི་ངོ་གདོང་གི་དོན་དེ་འཇིག་
རྟེན་གྲུབ་པའི་ལོ་ཚིགས་དང་། མིའི་རིགས་ཀྱི་འཕེལ་འགྱུར་དང་སྦྱར་ན་ཁུངས་དག་
མིན་པའི་ར་སྤྲོད་གསལ་པོར་བྱས་ཡོད། དངོས་ཁམས་ཀྱི་ཚན་རིག་གི་ནང་དུ་གསར་
བརྗེ་གཉིས་པ་ནི་གཟུགས་འདས་ཀྱི་བདེན་གྲུབ་རིང་ལུགས་ཀྱི་བདེན་འཛིན་ལ་དཀའ་
ངལ་སྤྲོད་པའི་ལྟོས་གྲུབ་ཀྱི་རྣམ་གཞག་དང་། ཚད་རྡུལ་དངོས་ཁམས་རིག་པ་གཉིས་
དར་ནས་དུས་རབས་ཉི་ཤུ་པའི་མགོ་སྟོད་དུ་བྱུང་བ་ཞིག་ཡིན། འོ་ན་ཤེས་པའི་སྐོར་
ལ་ཅི་འདྲ་ཞིག་ཡིན་ནམ། གནའ་བོའི་དངོས་ཁམས་རིག་པའི་ནང་དུ་འགྲོ་བ་མིའི་ཤེས་
པས་ང་ཚོའི་མྱོང་ངོར་སྣང་བའི་འཇིག་རྟེན་འདི་གྲུབ་པ་ལ་རྒྱུ་རྐྱེན་གལ་ཆེན་གང་ཡང་
བྱས་མེད་པའི་བདེན་འཛིན་ཞིག་ཡོད། དེང་སང་ཚན་རིག་པ་ཕལ་ཆེ་བས་མིའི་རིགས་
ཀྱི་ཤེས་པ་ནི་ཀླད་པའི་ཁྱད་ཆོས་སམ་བྱེད་ལས་ཙམ་ཡིན་པར་འདོད་པ་དང་། ཡེ་ཤུ་
པ་མང་པོ་ཞིག་གིས་ཌེ་ཀར་ཊི་ཡི་རྗེས་སུ་འབྲངས་ཏེ། དཀོན་མཆོག་གིས་འགྲོ་བ་
མིའི་རྣམ་ཤེས་ནི་མངལ་དུ་ཆགས་པའི་སྦྲ་མའི་སྟེང་དུ་བཞག་པའི་ཡིད་ཆེས་བྱེད། འདི་
གཉིས་གང་ཡིན་རུང་འཇིག་རྟེན་གྱི་ཁམས་སུ་ཤེས་པ་ལ་ཆོས་རྣམས་ཀྱི་གནས་རིམ་གྱི་
ནང་དུ་འོས་འགན་གལ་ཆེན་ཞིག་མེད། །
འོན་ཀྱང་། དེང་དུས་ཀྱི་དངོས་ཁམས་རིག་པ་བ་ཇེ་མང་དུ་འགྲོ་བཞིན་པ་སྐོར་
ཞིག་གིས་བདེན་འཛིན་འདི་ལ་དོགས་འདྲི་བྱེད་ཀྱི་ཡོད། དཔེར་ན། སི་ཊན་ཕོར་ཌི་
མཐོ་སློབ་ནས་ཡིན་པའི་འཇིག་རྟེན་གྲུབ་ཚུལ་རིག་པ་སྨྲ་བ་ཨན་ཌེར་ ལེན་ཌ་ Andrei
Linde ཡིས་བཤད་རྒྱུར།
ཤེས་པ་ལ་ཐུན་མོང་གི་ལྟོས་གྲུབ་ཀྱི་རྣམ་གཞག་དེ་གསར་གཏོད་མ་བྱས་པའི་
ཡར་སྔོན་གྱི་བར་སྣང་དུས་དང་འདྲ་བའི་འོས་འགན་ཕལ་བ་ཞིག་ལས་མེད་ཅིང་།
ཤེས་པ་ནི་དངོས་གཟུགས་ཀྱི་བྱེད་ལས་ཙམ་དང་། ཡང་ན་དངོས་སུ་གྲུབ་པའི་དངོས་
གཟུགས་ཀྱི་འཇིག་རྟེན་འགྲེལ་བརྗོད་ཀྱི་ལག་ཆ་ཙམ་ཡིན་པའི་ཡོངས་ཁྱབ་ཀྱི་བདེན་
འཛིན་ཞིག་ཡོད། ཡིན་ཡང་། ང་ཚོས་དྲན་དགོས་རྒྱུ་ཞིག་ལ། ཕྱིའི་འཇིག་རྟེན་སྐོར་
གྱི་རང་གི་ཤེས་རྟོགས་ནི་དངོས་གཟུགས་ནས་མགོ་བཙུགས་པ་ཞིག་མ་ཡིན་པར།



309
འཇིག་རྟེན་ཧྲིལ་པོ། 309
ཤེས་ཚོར་གྱི་སྣང་འཛིན་ནས་མགོ་འཛུགས་ཀྱི་ཡོད། ང་ཚོས་རང་ཉིད་ཀྱི་ཚོར་སྣང་
གི་དངོས་ཡོད་གནས་ལུགས་ལ་རང་ངོས་ནས་གྲུབ་པའི་དངོས་གཟུགས་ཀྱི་འཇིག་
རྟེན་ཞིག་གི་ནུས་པ་ལེགས་པར་ཐོན་པའི་རྣམ་གཞག་ཁག་གིས་ཚབ་བྱེད་དུ་འཇུག་པ་
དང་། རྣམ་གཞག་ལ་ལམ་ལྷོང་ཆེན་པོ་བྱུང་ཡོད་པས་ང་ཚོས་དེར་ཡོད་སྲིད་པའི་ཚད་
བཀག་ལ་ཧ་ལམ་གཏན་ནས་བསམ་བློ་གཏོང་གི་མེད། །
ཁོང་གིས་དེ་ནས་ཤེས་པ་ལ་བར་སྣང་དུས་དང་མཚུངས་པའི་དངོས་གཟུགས་ལ་
ལྟོས་མེད་ཀྱི་ཁྱད་ཆོས་སྐོར་ཞིག་ཡོད་སྲིད་པ་དེ་ཚོ་སྣང་མེད་དུ་བཏང་ན། འཇིག་རྟེན་
གྱི་འགྲེལ་བཤད་ནི་རྩ་བའི་ཆ་ནས་ཚང་མི་ཐུབ་པ་དང་། ལམ་ལོག་ཏུ་འདྲེན་པ་ཞིག་
ཡིན་པའི་བསམ་ཚུལ་བརྗོད་འདུག ཨན་ཌར་ ལེནཌ་ཡིས་བཤད་རྒྱུར། ''ཤེས་པའི་
འབྱུང་ཁམས་ཀྱི་བར་སྣང་ཞིག་ངོ་སྤྲོད་བྱས་ཏེ། འཐེན་ཤུགས་ཀྱི་རླབས་རྒྱུན་དང་བར་
སྣང་གི་ནུས་སློང་གཉིས་རྒྱུ་རྡུལ་དང་གློག་རྡུལ་མེད་སར་གནས་སྲིད་པ་ཇི་བཞིན། ཐ་
ན་དངོས་གཟུགས་མེད་སར་ཡང་ཤེས་པ་ནི་རང་ངོས་ནས་གྲུབ་སྲིད་པ་དེར་ཞིབ་འཇུག་
ཅིག་བྱེད་ཐུབ་བམ།” ཁོང་གི་འདོད་ཚུལ་ལ། ཚན་རིག་གི་འབྱུང་འགྱུར་གྱི་ཡར་རྒྱས་
ཀྱི་ནང་དུ་འཇིག་རྟེན་ཁམས་ཀྱི་ཞིབ་འཇུག་དང་། ཤེས་པའི་ཞིབ་འཇུག་གཉིས་ཁ་ཁར་
གཏོང་ཐབས་མེད་ཅིང་། གཅིག་གི་ནང་དུ་མདུན་བསྐྱོད་མ་བྱས་པར་གཅིག་ཤོས་དེ་
མདུན་བསྐྱོད་བྱེད་མི་ཐུབ། །
དེང་དུས་ཀྱི་དངོས་ཁམས་རིག་པ་ནི་འཇིག་རྟེན་གྱི་ནང་དུ་ཡོད་པའི་ཤེས་པའི་
གནས་བབ་ལ་སྦྱར་བས་བསམ་ཚུལ་འདྲ་མིན་ཞིག་བསླངས་ཤིང་། སྦྱོར་ཚུལ་ཞིག་
ནི་ཚད་རྡུལ་འཇིག་རྟེན་གྲུབ་ཚུལ་རིག་པའི་ཁྱབ་ཁོངས་སུ་ཡོད། ཕྱི་ལོ་ ༡༩༦༧ ལོར་
དངོས་ཁམས་རིག་པ་བ་ཝིལ་ལར་དང་སྦེ་རེ་སི་ ཌིའི་ཝི་ཊི་ John Wheeler and
Bryce DeWitt གཉིས་ཀྱིས་ཤོ་རོ་ཌིན་གྷར་ Schrodinger གྱི་རླབས་རྒྱུན་
མཚུངས་རྩིས་ཞེས་པའི་ཚད་རྡུལ་དངོས་ཁམས་རིག་པའི་གཞི་རྩའི་མཚུངས་རྩིས་འདི་
འཇིག་རྟེན་གྱི་ཁམས་ཧྲིལ་པོའི་སྟེང་ལ་སྦྱར་བ་རེད། ཚད་རྡུལ་གྱི་རྣམ་གཞག་དེ་སྤྱི་
ཁྱབ་ཏུ་བསྒྱུར་བ་ལ་བརྟེན་ནས་དངོས་ཁམས་རིག་པ་བ་ཚོས་བྱུང་བ་གང་ཞིག་འབྱུང་
སྲིད་ཡིན་པ་དང་། གང་ཞིག་འབྱུང་སྲིད་མིན་པ་རྩིས་རིག་གི་ལམ་ནས་རྟོགས་ཐུབ།



310
310 འཇིག་རྟེན་ཧྲིལ་པོ།
མཚུངས་རྩིས་དེའི་ཁྱད་ཆོས་ངོ་མཚར་བ་ཞིག་ནི་རང་ཉིད་དུས་ལ་བརྟེན་མེད་པ་འདི་
ཡིན་ཞིང་། འདིས་ཞིབ་ལྟ་བྱེད་མཁན་ལ་ལྟོས་མེད་དང་༌། ཡོངས་སུ་ཡུལ་གྱི་རང་བཞིན་
ཡིན་པའི་འཇིག་རྟེན་ནི་དུས་དང་བསྟུན་ནས་མི་འགྱུར་བ་ཤུགས་སུ་བསྟན་པ་རེད།
དངོས་ཁམས་རིག་པ་བ་ཚོས་དེར་དུས་ཀྱི་དཀའ་རྙོག་གམ་འཁྱགས་པར་གྱུར་པའི་དུས་
ཟེར་གྱི་ཡོད། ལིན་ཌ་ཡིས་གསལ་བཤད་བྱེད་རྒྱུར། “ང་ཚོས་ཞིབ་ལྟ་བྱེད་མཁན་དང་།
འཇིག་རྟེན་གྱི་ལྷག་མ་གཞན་ཐམས་ཅད་ཆ་ཤས་གཉིས་སུ་བགོས་ན། ད་གཟོད་འཇིག་
རྟེན་འདི་གསོན་པོར་ ༼དུས་ལ་བརྟེན་པ།༽ འགྱུར་རྒྱུ་རེད། དེ་བས་ན་འཇིག་རྟེན་གྱི་
ལྷག་མ་གཞན་ཐམས་ཅད་ཀྱི་རླབས་རྒྱུན་གྱི་ནུས་རྩོལ་དེ་ཞིབ་ལྟ་བྱེད་མཁན་གྱིས་ཚད་
འཇལ་བྱས་པའི་དུས་ལ་བརྟེན་ཡོད།” ཚིག་གཞན་ཞིག་གིས་བརྗོད་ན། འཕེལ་འགྱུར་
ནི་ཞིབ་ལྟ་བྱེད་མཁན་དང་མ་འབྲེལ་བར་ཡོང་མི་སྲིད་པ་དང་། གལ་སྲིད་ཞིབ་ལྟ་བྱེད་
མཁན་ཞིག་མེད་ཚེ་འཇིག་རྟེན་ནི་ཤི་བོ་རེད། རང་གིས་རང་ལ་ཞིབ་ལྟ་བྱེད་ཀྱིན་པའི་
འཇིག་རྟེན་ཞེས་པའི་རྣམ་གཞག་གི་ནང་དུ་ཝིལ་ལར་གྱིས་ཞིབ་ལྟ་བྱེད་མཁན་ཞེས་པའི་
ཚིག་འདི་མཉམ་ཞུགས་པ་ཞེས་པའི་ཚིག་གིས་བརྗེས་འདུག འདིས་ང་ཚོའི་མྱོང་ངོར་
སྣང་བའི་འཇིག་རྟེན་གྱི་རང་བཞིན་དེ་གཏན་ཁེལ་བར་བྱེད་པའི་ལས་ཀྱི་ནང་དུ་ང་ཚོ་
རང་ཉིད་ཀྱང་འབྲལ་ཐབས་མེད་པར་ཞུགས་པ་བསྟན་ཡོད།
ལེའུ་བཅོ་བརྒྱད་པའི་ནང་དུ་གླེང་ཟིན་པ་ལྟར། སེ་ཊིའི་ཝཱན་ ཧོའོ་ཀིང༌ Stephen
Hawking ལའང་གོང་གི་ལྟ་ཚུལ་འདི་དང་མཐུན་པ་ཞིག་ཡོད་དེ། ཁོང་གིས་ཞིབ་ལྟ་
བྱེད་པོའི་མཉམ་ཞུགས་ཀྱིས་ང་ཚོའི་འཇིག་རྟེན་གྱི་ད་ལྟའི་རང་བཞིན་གཅིག་པུ་མ་ཡིན་
པར། ང་ཚོས་ཤེས་པའི་འཇིག་རྟེན་གྱི་ལོ་རྒྱུས་དེ་ཐག་གཅོད་པའི་བརྒྱུད་རིམ་གྱི་ནང་
དུའང་གནས་བབ་གལ་ཆེན་ཞིག་བཟུང་ཡོད་པར་འདོད། དངོས་ཁམས་རིག་པ་བ་མང་
པོ་ཞིག་གི་ལྟ་ཚུལ་ལ། འཇིག་རྟེན་ནི་ཆ་འདྲ་ཡང་དག་ཅིག་གི་སྒོ་ནས་ཡིན་ཀྱང་བརྟན་པོ་
མེད་པའི་སྟོང་སང་ཞིག་གི་ནང་ནས་གྲུབ་མགོ་བརྩམས་པ་དང་། སྟོང་སང་དེའི་ནང་དུ་
རང་བྱུང་གི་ནུས་ཤུགས་ཡོད་ཚད་དབྱེར་མེད་དུ་གནས་ཡོད། ཐོག་མའི་གནས་སྟངས་
ལ་ཡོད་པའི་ནུས་ཤུགས་ནི་རི་ཞིག་གི་རྩེ་མོར་གནས་པ་དང་མཚུངས་ཤིང་། སྟོང་སང་
དེའི་ནུས་ཤུགས་ནི་རི་དེའི་རྩ་བ་རུ་གནས་པ་དང་འདྲ་བ་ཞིག་རེད། ནུས་ཤུགས་ཀྱི་



31 1
311
འཇིག་རྟེན་ཧྲིལ་པོ་
ཁྱད་པར་འདིའི་རྐྱེན་གྱིས་འོད་རྡུལ་དང་། རྡུལ་ཕྲ་རབ། ལྡོག་རྡུལ་སོགས་གྲུབ་ཅིང་།
འཇིག་རྟེན་གྱི་ཚ་གྲང་ཧ་ཅང་མཐོ་པོར་གྱུར་པ་རེད། འཇིག་རྟེན་རིམ་གྱིས་རྒྱ་བསྐྱེད་པ་
དང་། ཆག་འཇིག་གི་འཕེལ་རིམ་ཆ་འདྲ་དུ་མ་བྱུང་། དེ་དག་ལ་བརྟེན་ནས་འཐེན་ཤུགས་
དང་། གློག་རྡུལ་ཁབ་ལེན། ནུས་ཤུགས་དྲག་ཞན་བཅས་སོ་སོར་གྲུབ་པ་ཡིན། ང་ཚོར་
སྣང་བའི་མཐའ་མའི་སྟོང་སང་ནི་ཐོག་མའི་ཚ་དྲོད་ཆེ་བའི་སྟོང་སང་ལ་ལྟོས་ན་ཆ་འདྲ་དེ་
ཙམ་མེད་པ་ནི་ཆུ་ལ་ཆ་འདྲ་ལྡན་པ་ནང་བཞིན་ཞིག་འཁྱགས་པ་ལ་མེད་པ་དང་མཚུངས་
ཤིང་། འཇིག་རྟེན་ནི་བཞུས་པའི་སྟོང་སང་གི་ངང་ཚུལ་ནས་སྲ་མཁྲེགས་སུ་གྱུར་པའི་ད་
ལྟའི་སྟོང་སང་ལ་འཕེལ་འགྱུར་བྱུང་སྟེ། འཇིག་རྟེན་གྱི་ཚ་དྲོད་མར་བབས་པ་དང་ཆབས་
ཅིག་ཐོག་མའི་ཆ་འདྲ་དེ་རྣམ་པ་འདྲ་མིན་དུ་ཆག་འཇིག་བྱུང་ཡོད། །
ཨེམ་ ཨཡེ་ ཊིའི་ MIT ནས་ཡིན་པའི་འཇིག་རྟེན་གྲུབ་ཚུལ་རིག་པ་བ་ ཨེ་
ལེན་ གྷ་ཐི་ Alan Guth ཡིས་བརྗོད་པ་ལྟར་ན། ཐོག་མའི་དུས་སྐབས་ཤིག་གི་འཇིག་
རྟེན་རྒྱ་བསྐྱེད་དེ་མགྱོགས་པོར་བྱུང་བའི་རྣམ་གཞག་འདི་གཞིར་བཞག་ཚེ། འབར་གས་
ཆེན་མོ་ནི་བྱུང་བ་གཅིག་རང་ཞིག་མ་ཡིན་པར། ཕྲ་ཕུང་ཆ་བགོ་བྱེད་པའི་སྐྱེ་དངོས་རིག་
པའི་བརྒྱུད་རིམ་དང་ཅུང་མཚུངས་པ་ཞིག་ཡིན། ལྟ་ཚུལ་འདིའི་ནང་དུ་འཇིག་རྟེན་གྱི་
ཁམས་ཆེན་པོ་ནི་ནམ་ཡང་འགོ་མ་ཚུགས་ཤིང་། ནམ་ཡང་མཇུག་མི་བསྒྲིལ་པའི་བརྒྱུད་
རིམ་ཞིག་ཏུ་འདོད་ཀྱི་ཡོད། གལ་སྲིད་དེ་ལྟར་ཡིན་ན། ང་ཚོ་ནི་རང་ཉིད་མཐའ་མེད་པར་
བསྐྱར་བསྐྲུན་བྱེད་པའི་འཇིག་རྟེན་ཞིག་གི་ནང་དུ་འཚོ་བ་དང་། ད་ལྟའི་འཇིག་རྟེན་འདི་
ནི་སྔ་མོའི་འཇིག་རྟེན་གཞན་ཞིག་ལས་བྱུང་བ་ཞིག་རེད། དེ་མཚུངས་སུ་ལིན་ཌ་ཡིས་
བརྗོད་དོན་ལ། ང་ཚོའི་འཇིག་རྟེན་ནི་རང་ཉིད་བསྐྱར་བསྐྲུན་བྱེད་ཀྱིན་པའི་འཇིག་རྟེན་
གྲངས་མེད་པ་ཞིག་གི་ནང་ནས་གཅིག་ཡིན་ཞིང་། འཇིག་རྟེན་དེ་དག་རེ་རེའི་ནང་དུ་
ཐོག་མའི་རྐྱེན་རྣམས་མི་འདྲ་ཞིང་། འབྱུང་ཁམས་ཀྱི་རྡུལ་ཕྲ་རབ་ཀྱི་རིགས་མ་འདྲ་བའི་
བར་ལ་འབྲེལ་བ་འདྲ་མིན་འབྱུང་གི་ཡོད། འཇིག་རྟེན་གྱི་ཁམས་ཧྲིལ་པོ་ནི་ཕན་ཚུན་
འབྱར་བའི་ལྦུ་བའི་ཚོགས་པ་ཞིག་དང་མཚུངས་པ་དང་། འཇིག་རྟེན་རེ་རེ་ནི་སྟོང་སང་
གི་འཕེལ་འགྲིབ་ཀྱིས་གྲུབ་པའི་སོ་སོའི་འབར་གས་ཆེན་མོ་ལས་བྱུང་སྟེ་རྒྱ་བསྐྱེད་བྱེད་
ཀྱི་ཡོད། དངོས་ཁམས་རིག་པ་བ་སི་ཊིའི་ཝན་ ཝིན་སྦག་ Steven Weinberg གིས་



312 འཇིག་རྟེན་ཧྲིལ་པོ།
བརྗོད་པ་ལྟར་ན། རང་གི་ཉེ་འཁོར་དུ་སྣང་བའི་འཇིག་རྟེན་འདི་ནི་གཏིང་ཟབ་ཅིང་མཛེས་
སྡུག་ལྡན་པའི་དངོས་ཡོད་གནས་ལུགས་ཤིག་གི་ཆ་མི་ཚང་བའི་གཟུགས་བརྙན་ཙམ་
རྩེ
རེ
ཡང་དག་ཆ་སྙོམས།
ཕེ་ཐ་གྷོ་ར་སི་དང་མཚུངས་པར་སྦེ་རེདྨ་ལིན་ Frankin Merrell-Wolf གྱིས་རང་
གི་ཉམས་ལེན་ནི་ལྟ་གྲུབ་རིག་པ་དང་། རྩིས་རིག རྣལ་འབྱོར་བཅས་ཀྱི་གཅིག་བསྒྲིལ་
ཞིག་ཡིན་པར་འགྲེལ་བརྗོད་བྱས་ཡོད། ལེའུ་བཅུ་པའི་ནང་དུ་གསལ་བཤད་བྱས་པ་
ལྟར། ཁོང་ནི་རྟོགས་པ་རྒྱད་ལ་ཐོག་མར་སྐྱེས་པའི་སྐབས་སུ་ཡུལ་དང་ཡུལ་ཅན་གྱི་
ཤེས་པའི་གཟུང་འཛིན་ལས་བརྒལ་ཡང་། ཧ་ལམ་ཉིན་སུམ་ཅུ་སོ་གསུམ་གྱི་རིང་ལ་
སེལ་མ་ཐུབ་པའི་དཀའ་ཚེགས་ཤིག་ལས་མ་ཐར་བར་ཤེས་པའི་གནས་རིམ་འདི་ལས་
མཐོ་བ་ཞིག་མྱོང་ཐུབ་མེད། དཀའ་ཚེགས་འདི་ནི་ཤེས་པའི་ངང་ཚུལ་གཉིས་ཀྱི་འགལ་
འདུའི་ནང་ནས་ཡོང་བ་ཞིག་རེད། གཅིག་ནི་ཕ་རོལ་ཏུ་འདས་པའི་རང་གི་མྱོང་བ་དེ་
ཡིན་ཞིང་། མྱོང་བ་འདིས་དགའ་བ་དང་བདེ་བ། ངལ་གསོ། རང་དབང་། ཤེས་རྟོགས་
བཅས་ཀྱི་འདུ་ཤེས་མཆོག་ཏུ་གྱུར་པ་ཞིག་བསྐྱེད་ཡོད། གཅིག་ཤོས་ནི་སྤྱིར་བཏང་གི་
འཇིག་རྟེན་གྱི་སྟོང་པ་ཉིད་ཀྱི་ཤེས་རྟོགས་དེ་རེད། ཁོང་གིས་རང་ཉིད་དངོས་གཟུགས་
ཀྱི་ལུས་པོ་ལས་གྲོལ་བའི་གནས་སྟངས་ཤིག་དང་། རང་གི་ཡིད་ནི་ད་དུང་ལུས་པོ་ལ་
ཚོད་འཛིན་བྱས་ཡོད་པའི་ཁྱད་པར་ཞིག་གསལ་པོར་མྱོང་ཡོད། ཁོང་གྲོལ་བ་དེ་ལྟ་བུར་
ཆགས་ནའང་། ནང་པའི་ཐེག་ཆེན་གྱི་གཞུང་དུ་གསུངས་པའི་བྱང་ཆུབ་སེམས་དཔའི་
སྡོམ་པ་སྟེ། གཞན་གྱི་སྡུག་བསྔལ་ཡང་དུ་གཏོང་བར་ཐ་ན་མྱང་འདས་ཐོབ་ཀྱང་འཇིག་
རྟེན་དུ་སླར་ཡང་སྐྱེ་བ་ལེན་པའི་སྙིང་རྗེའི་རང་བཞིན་གྱི་ཆོད་སེམས་འདི་དང་དུ་བླངས་
ནས་སྲེད་པ་དེ་ལས་རྒྱལ་ཐུབ་པ་བྱུང་། གཞན་དོན་བསྒྲུབ་པ་རྒྱུན་འཁྱོངས་བྱེད་པར་ཕེ་
རིང་གཱ་ལིན་གྱིས་གཟུང་འཛིན་དང་བྲལ་བའི་རང་གི་ཡིད་ཀྱི་བདེ་བའི་ནང་དུ་ཞུགས་
ནས་སྡོད་པའི་རང་གི་འདོད་པ་ལ་ཁ་གཏད་བྱས།
ཁོང་གི་རྟོགས་པ་གཉིས་པས་སྣང་ཚུལ་གྱི་འཇིག་རྟེན་དང་། གཟུང་འཛིན་མེད་
པའི་ཡིད་ཤེས་བར་གྱི་འགལ་འདུས་ཀྱི་དཀའ་ཚེགས་དེ་བསལ་ཡོད། ཡང་དག་པའི་



313
འཇིག་རྟེན་ཧྲིལ་པོ། 318
ཆ་སྙོམས་ཤིག་རྟོགས་པ་དེར་བརྟེན་ནས་རང་ཉིད་ཀྱི་ལྟོས་བཅས་དང་མཐར་ཐུག་གི་
ཤེས་པའི་གནས་རིམ་གྱི་བར་ལ་བྱུང་ཞིང་། ཁོང་གིས་དེ་གཉིས་གང་རུང་ལའང་ཞེན་
ཆགས་བྱས་མེད། ཤེས་ཚོར་དྭངས་མ་འདིའི་ནང་དུ་ཁོང་གིས་གཟུང་འཛིན་དང་བྲལ་
ཞིང་ཕ་རོལ་དུ་འདས་པའི་རང་གི་ཤེས་པ་ལ་སྣང་ཚུལ་གྱི་འཇིག་རྟེན་དང་འབྲེལ་བའི་
མྱོང་བ་ལས་ལྷག་པའི་རིན་ཐང་ཞིག་སྤྲད་མེད་པ་དང་། དེ་ཡང་ཁོང་གིས་མཐར་ཐུག་
ན་དེ་གཉིས་ཀྱི་བར་ལ་ཁྱད་པར་ཞིག་མེད་པ་རྟོགས་ཡོད། ཁོང་གིས་རྟོགས་པ་འདི་ལ་
སྙོམས་སེམས་མཐོ་པོ་ཞེས་ཟེར་ཞིང་། འདི་ནི་འགལ་འདུ་ཐམས་ཅད་ཀྱི་དཀའ་ཚེགས་
དེ་ཡོངས་སུ་བསལ་བའི་རང་བཞིན་ཆ་ཚང་བ་ཞིག་ཡིན་ཞིང་། ༼ ནི་ཀོ་ལ་སེ་ཡི་
བརྩམས་ཆོས་ཀྱི་ནང་དུ་བྲིས་ཡོད་པ་དེ་དག་དང་ཧ་ཅང་མཐུན་པ་ཞིག་རེད། ང་ཚོས་
གཤམ་དུ་དེ་ཚོར་བལྟ་རྒྱུ་ཡིན། ༽ དེར་ལྟོས་བཅས་དང་མཐར་ཐུག་གི་ཁྱད་པར་ཐེ་བའི་
ཐ་དད་དང་། འགལ་བ་ཐམས་ཅད་ལས་འདས་པའི་ཁྱད་ཆོས་ཤིག་ཡོད། དེའི་ཚེ་བདག་
འཛིན་ནི་འདི་དང་ཕ་རོལ་གང་དུའང་སྤངས་ཡོད།
རྟོགས་པ་འདི་རྒྱུད་ལ་སྐྱེས་པའི་ཆུ་ཚོད་འགའི་རིང་ལ་ཕེ་རེད་ལིན་གྱི་མྱོང་
ངོར། རང་ཉིད་ནི་ཚད་བཀག་མེད་པའི་ལྐོག་གྱུར་གྱི་ཡེ་གཞིའི་བར་སྣང་དང་། ཡུལ་དང་
ཡུལ་ཅན་གཉིས་ཀ་ཡིན་ཞིང་རང་གིས་རང་ཉིད་ལ་དཔྱད་པའི་ཤེས་པ་བར་སྣང་དེར་
ཁྱབ་ཡོད་པའི་ངོ་བོ་བཅས་དང་གཉིས་སུ་མེད་པའི་འདུ་ཤེས་ཤིག་སྐྱེས་པ་རེད། འདི་ནི་
ཤེས་པ་གང་ཟག་སྒེར་གྱི་ངོ་བོ་ལས་གྲོལ་ཏེ། མངོན་སུམ་གྱི་འཇིག་རྟེན་འདི་སྐྱེད་པར་
བྱེད་པའི་ཤེས་པའི་ཡེ་གཞི་ལ་འཕོ་བ་ཞིག་ཡིན་ཞིང་། འདིར་ཁོང་གིས་རང་ཉིད་ཀྱི་
ངོ་བོ་ནི་ཡོངས་ཁྱབ་ཀྱི་ཀུན་གཞིའི་ངོས་ནས་མྱོང་བ་དང་། དེའི་ནང་དུ་འཇིག་རྟེན་གྱི་
ཆོས་རྣམས་ནི་རང་ཉིད་དེ་དག་དང་གཅིག་ཏུ་གྱུར་པའི་ངང་ནས་རྟོགས་ཤིང་། རྟོགས་
པ་འདིས་བདེ་བའི་ངང་ཚུལ་ཁྱད་དུ་འཕགས་པ་ཞིག་བསྐྱེད་ཡོད། ཁོང་གི་མྱོང་བ་དང་།
པེ་ལའི་ཊོ་ཡི་རིང་ལུགས་གསར་མའི་རྗེས་འབྲངས་ཀྱི་ཡེ་ཤུ་པའི་སྒོམ་ཆེན་པ་ཚོའི་
བརྩམས་ཆོས་དང་ལྟ་གྲུབ་ཀྱི་བསམ་གཞིགས་ཁག་གི་བར་ལ་མཚུངས་ཆོས་ཆེན་པོ་
ཞིག་མཆིས་ཤིང་། མཚུངས་ཆོས་དེ་དག་གིས་གནས་དུས་དང་། ལྟ་བ་གང་རུང་ལས་
འདས་པའི་ཡོངས་ཁྱབ་ཀྱི་བདེན་པ་ཞིག་གི་མཐུན་སྣང་དེ་མཚོན་ཡོད།



s1+ འཇིག་རྟེན་ཧྲིལ་པོ།
314
གཅིག་ཏུ་མཐུན་པའི་འཇིག་རྟེན་ཁམས་ཀྱི་རིག་པ། །
ཌཡེ་ནལ་ Daniel C. Matt ནི་ཇེའུ་གསང་ཆོས་ཀྱི་མཁས་དབང་ཆེས་དེང་རབས་
པ་ཞིག་ཡིན་ཞིང་། ཁོང་གིས་འཇིག་རྟེན་སྣ་མང་ཞིག་གཅིག་ལས་གཅིག་འབྱུང་གི་ཡོད་
པའི་ཚན་རིག་གི་ཚོད་དཔག་འདི་བདེན་པ་ཡིན་ཚེ། དམ་པའི་གསུང་རབ་ཀྱི་པོད་དང་
པོའི་ཚིག་ཀ་ཐོག་མ་དེ་ནི“ཐོག་མ་ཉིད་ནས”ཞེས་པར་བསྒྱུར་ན་མི་འགྲིག་པར། “ཐོག་
མ་ཞིག་ནས་དཀོན་མཆོག་གིས་ནམ་མཁའ་དང་སའི་གོ་ལ་གསར་གཏོད་གནང་།”
ཞེས་པར་བསྒྱུར་དགོས་པའི་བསམ་ཚུལ་བཏོན་འདུག འདི་ནི་དམ་པའི་གསུང་རབ་
ཀྱི་མ་རྩོམ་ཨི་ཙི་རལ་གྱི་སྐད་ Hebrew ནང་དུ་བཞུགས་པའི་སྦིའི་རིའི་ཤི་ཊི་ Be-
Reshit སྟེ། ཐོག་མ་ཞིག་ནས་ཞེས་པ་འདི་ཐད་ཀར་བསྒྱུར་བ་ཞིག་རེད། ཇེའུ་གསང་
ཆོས་ཀྱི་ཆོས་བརྒྱུད་ཀ་བྷ་ལཱ་ Kabbalah གཞིར་བཞག་ན། དཀོན་མཆོག་ནི་ང་ཚོས་
ཆོས་རྣམས་ཀྱི་གཅིག་གི་རང་བཞིན་དེར་སྤྲད་པའི་མིང་ཞིག་ཡིན། དཀོན་མཆོག་གི་
མིང་གཞན་ཞིག་ནི་ཨིན་སོབ་ Einsof ཡིན་ལ། འདིའི་གོ་དོན་ནི་མཐའ་མེད་པ་ཡིན་
ཞིང་། དཀོན་མཆོག་གི་མཐའ་མེད་པའི་རང་བཞིན་དེ་བསྟན་འདུག ད་དུང་འདི་ཚོར་
ལྟོས་ནའང་ཟབ་མོ་ཡིན་པའི་མིང་གཞན་ཞིག་ནི་ཨ་ཡིན་ Ayin ཞེས་པ་དེ་རེད། ཐ་སྙད་
འདིའི་དོན་ནི་ཆོས་རྣམས་ལ་གསོན་ཤུགས་སྦྱིན་ཡང་། ཆོས་རྣམས་ཀྱི་སྟེང་དུ་ཚོད་
འཛིན་བྱས་མེད་པའི་ལྷའི་རང་བཞིན་སྟོང་པ་ཉིད་དེ་ཡིན། དངོས་ཁམས་ཀྱི་འཇིག་རྟེན་
ཧྲིལ་པོ་ནི་སྟོང་པ་ཉིད་འདི་ལས་བྱུང་ཞིང་། འདི་ལས་གཞན་པའི་འབྱུང་ཁུངས་ཤིག་མེད།
སྟོང་པ་ཉིད་འདི་ལ་ལྷའི་ནུས་ཤུགས་ཀྱིས་གང་ཡོད། ནུས་ཤུགས་དེ་ནི་ཆོས་ཐམས་
ཅད་ལ་ཁྱབ་ཀྱང་། ཆོས་རྣམས་ཀྱི་སྟེང་དུ་ཡིབ་ཡོད། དེ་ནི་ལྐོག་གྱུར་དུ་གནས་མེད་ཚེ།
ཆོས་དག་གི་སོ་སོའི་གྲུབ་གནས་སྟོངས་ནས་ཡོད་ཚད་གཅིག་གི་རང་བཞིན་ནམ་སྟོང་
པ་ཉིད་ཀྱི་ཆ་འདྲ་ཡང་དག་ཅིག་ལ་ཐིམ་རྒྱུ་རེད། ཇེའུ་གསང་ཆོས་སྨྲ་བ་ཚོས་ང་ཚོའི་
འཇིག་རྟེན་འདི་ཐོག་མར་གྲུབ་པའི་སྐབས་སུ་འཁུམ་ཆ་ཞིག་བྱུང་ཡོད་པར་བརྗོད་པ་
དང་། དཀོན་མཆོག་གིས་འཁུམ་སྡུད་དེར་བརྟེན་ནས་དངོས་ཁམས་ཀྱི་འཇིག་རྟེན་འབྱུང་



315
འཇིག་རྟེན་ཧྲིལ་པོ། 315
དུ་བཅུག་ཡོད། འཁུམ་སྡུད་དེས་བསྐྲུན་པའི་སྟོང་ཆ་ནི་གསར་གཏོད་ཀྱི་མངལ་དུ་གྱུར་
ཅིང་། སྟོང་ཆ་འདི་ནི་དོན་དངོས་སུ་སྟོང་ཞིང་ཅི་ཡང་མེད་པ་ཞིག་མ་ཡིན་པར། དཀོན་
མཆོག་གི་འོད་ཟེར་གྱི་ཤུལ་ལྷག་ཅིག་དེར་གནས་ཡོད། རྒྱུ་མཚན་འདིའི་ཕྱིར་ལྷའི་འོད་
ཟེར་ནི་ཆོས་ཐམས་ཅད་ཀྱི་སྟེང་དུ་གནས་ཡོད། ཆོས་ཉམས་ལེན་གྱི་དགོས་དམིགས་
ནི་འོད་ཟེར་དེ་ཤུགས་ཆེ་རུ་བཏང་སྟེ། འཇིག་རྟེན་འདི་དཀོན་མཆོག་ལ་སླར་གསོ་བྱེད་
པ་དང་། ང་ཚོའི་མྱོང་ངོར་སྣང་བའི་ཆོས་ཐམས་ཅད་དཀོན་མཆོག་གི་གཅིག་གི་ངོ་བོར་
རྟོགས་རྒྱུ་འདི་རེད། ང་ཚོས་ཆོས་ཀྱི་ཉམས་ལེན་ལ་ཧུར་བརྩོན་བྱེད་པ་བརྒྱུད་འོད་ཟེར་
དེ་ཡར་སློང་ཞིང་། འདི་ལ་བརྟེན་ནས་འཇིག་རྟེན་ཁམས་ཀྱི་ཆ་འདྲ་དེའི་ཆག་སྐྱོན་རྣམས་
སླར་གསོ་བྱེད་ཀྱི་ཡོད། །
ནི་ཀོ་ལ་སི་ཡིས་འཇིག་རྟེན་གྱི་ཐོག་མ་དང་། དེའི་འཕེལ་འགྱུར་ལ་བཟུང་བའི་
ལྟ་ཚུལ་ནི་ཇེའུ་གསང་ཆོས་སྨྲ་བ་ཚོའི་འདོད་ཚུལ་དང་ཧ་ཅང་མཐུན་པ་ཞིག་རེད། ཁོང་
གིས་མུ་ཁྱུད་ཅིག་མཐའ་མེད་ལ་བསྐྱལ་བའི་ནང་དུ་དྲང་ཐིག་དང་འཁྱོག་ཐིག་གཉིས་ཇི་
ལྟར་གཅིག་ཏུ་འདྲེས་ཚུལ་ལ་ཞིབ་ལྟ་བྱས་ནས་ངེས་ཤེས་རྙེད་པ་ནི། དཀོན་མཆོག་གི་
འབྱམས་ཀླས་པའི་རང་བཞིན་གྱི་ནང་དུ་འགལ་བ་ཐམས་ཅད་ཡལ་ཞིང་། སྟོང་པ་ཉིད་
དུ་འགྱུར་འགྲོ་བ་འདི་ཡིན། ཁོང་གིས་དཀོན་མཆོག་འགལ་བ་ཐམས་ཅད་ལས་འདས་
པའི་མཐར་ཐུག་གི་གཅིག་བསྒྲིལ་ཡིན་ཡང་། འཇིག་རྟེན་གྱི་ཆོས་རྣམས་ཀྱི་སྟེང་དུ་
བསྡུ་འཁུམ་བྱས་ཡོད་པར་འདོད་པ་ནི་པེ་ལའི་ཊོའི་རིང་ལུགས་གསར་མའི་ལྟ་ཚུལ་དང་
མཐུན། ཨོ་རེ་གྷན་གྱི་ལྟ་ཚུལ་དང་ཧ་ཅང་མཚུངས་པ་ཞིག་གླེང་བཞིན་ཁོང་གིས་འདི་
ལྟར་བྲིས་འདུག “དཀོན་མཆོག་ནི་ཐོག་མ་ཡིན་པ་དང་། ཁོང་ནས་ཆོས་རྣམས་འབྱུང་
ཞིང་། ཁོང་ནི་བར་མ་ཡིན་པ་དང་། དེའི་ནང་དུ་ང་ཚོ་འགུལ་བསྐྱོད་བྱེད་ཀྱི་ཡོད། དེ་བཞིན་
ཁོང་ནི་མཐའ་མ་ཡིན་པ་དང་། ཆོས་ཐམས་ཅད་ཁོང་ལ་ཐིམ་དགོས་ཤིང་། དཀོན་མཆོག་ནི་ཡོད་
ཚད་རེད།” དེའི་ཕྱིར་འཇིག་རྟེན་ལ་ལྷའི་ནུས་པ་མཐའ་མེད་པར་ཁྱབ་ཅིང་། ནུས་པ་དེ་ནི་ཆོས་
རྣམས་ཀྱི་མཐར་ཐུག་གི་ངོ་བོའི་རང་བཞིན་ཡིན། གནད་དོན་འདི་གླེང་བཞིན་ནི་ཀོ་ལ་སི་ཡིས་
བརྗོད་རྒྱུར། “ཁྱེད་ཀྱི་ཕྱི་རོལ་ན་ཅི་ཡང་མེད་ཅིང་། ཁྱེད་ཀྱི་སྟེང་དུ་ཡོད་པ་ཐམས་ཅད་ནི་ཁྱེད་
ལས་གཞན་ཉིད་མ་ཡིན། དཀོན་མཆོག་ལགས། ཁྱེད་ཀྱིས་ང་ལ་བསླབས་པ་ནི་ཁྱེད་ཀྱི་སྟེང་དུ་



，
316 འཇིག་རྟེན་ཧྲིལ་པོ།
མེད་པའི་གཞན་ཉིད་ནི་རང་ངོས་ནས་གྲུབ་མེད་པ་དང་གནས་ཀྱང་མི་ཐུབ་པ་འདི་རེད།”
ང་ཚོས་རྒྱ་གར་གྱི་སྒོམ་སྒྲུབ་སྲོལ་རྒྱུན་ལ་ཞིབ་ལྟ་བྱས་ཚེ། ཇེའུ་དང་ཡེ་ཤུའི་
ཆོས་ལུགས་གཉིས་ཀྱི་འཇིག་རྟེན་གྲུབ་ཚུལ་རིག་པ་དང་མཚུངས་ཆོས་མང་པོ་ཞིག་
མཐོང་རྒྱུ་ཡོད། ལེའུ་བཅུ་པའི་ནང་དུ་གླེང་བའི་རིག་བྱེད་མཐའ་པའི་གྲུབ་མཐའ་གཞིར་
བཞག་ན། མཐར་ཐུག་གི་དངོས་ཡོད་གནས་ལུགས་ནི་ལྷ་ཚངས་པ་ཡིན་ཞིང་། དེར་སྣང་
ཡུལ་དུ་གྱུར་པའི་ཁྱད་ཆོས་ཅི་ཡང་མེད། མཐར་ཐུག་གི་ཆ་ངོས་འདི་ནི་ཁྱད་ཆོས་ཀྱིས་
སྟོངས་པའི་དཀོན་མཆོག་གི་རང་བཞིན་དུ་མངོན་པ་དང་། གསར་གཏོད་ནི་འཁྲུལ་སྣང་
གི་རང་བཞིན་གྱི་རྫས་སུ་མ་གྲུབ་པའི་སྤྲུལ་བ་འདྲ་མིན་ཞིག་བརྒྱུད་ནས་འབྱུང་གི་ཡོད།
དེ་མཚུངས་སུ་བདག་རྟག་པ་དེའང་སེམས་ཅན་ཚང་མའི་བདག་ཡན་གར་བའི་ངོ་བོར་
འགྲོ། འོན་ཀྱང་། མངོན་སུམ་དུ་གྱུར་པའི་ཆོས་རྣམས་ཀྱི་ཁྱད་པར་ནི་འཁྲུལ་སྣང་ཞིག་
རེད། དེའི་ཕྱིར་བདག་ཡན་གར་བ་སོ་སོ་བདག་རྟག་པའི་གཟུགས་བརྙན་དང་ཕྱི་ཚུལ་
ཙམ་ཡིན་པ་ནི་ཉི་མ་ཆུ་རླབས་ཀྱི་སྟེང་ལ་འཆར་བ་ལྟ་བུ་ཡིན། དེ་བཞིན་དཀོན་མཆོག་
ལ་ཁྱད་ཆོས་ཀྱིས་སྟོངས་ཤིང་། ཁོང་ཉིད་ནི་ཤེས་པ་ལྷད་མེད་ཅིག་ཡིན་པ་དང་། ང་ཚོའི་
མྱོང་ངོར་སྣང་བའི་ཆོས་རྣམས་ཀྱི་ཚུལ་དུ་མངོན་གྱི་ཡོད། བདག་ནི་འཇིག་རྟེན་ལས་ཐ་
དད་ཅིག་མ་ཡིན་པའི་རྒྱུ་མཚན་གྱིས་དོན་དུ་དེར་ཞུགས་ཐུབ་པ་ཞིག་མིན། ཡིན་ཡང་།
དཔེ་མཚོན་གྱི་སྒོ་ནས་ཞུགས་ཚུལ་ནི་ཉི་མའི་གཟུགས་བརྙན་ཆུའི་ནང་དུ་ཤར་ནས་ཉི་
མ་ཆུ་ལ་ཞུགས་པ་ལྟ་བུ་རེད། མི་ཕལ་བ་ཚོས་དཀོན་མཆོག་དང༌། སྣང་ཚུལ་ཐམས་ཅད་
ཀྱི་འཁྲུལ་སྣང་གི་རང་བཞིན་རྟོགས་མ་ཐུབ་པ་ནི་སོ་སོའི་སེམས་ཀྱི་སྐྱོན་ལ་ཐུག་ཡོད་
པ་ལས་སྣང་ཚུལ་སོ་སོའི་སྐྱོན་ཞིག་མིན། སེམས་ཅན་གྱི་མ་རིག་པ་དང་། བྱེ་བྲག་ཏུ་
རང་གི་ལྟོས་མེད་ཀྱི་ངོ་བོ་ལ་བདག་འཛིན་བྱེད་པ་དེས་དཀོན་མཆོག་གི་ཤེས་པའི་རང་
བཞིན་དེ་བསྒྲིབས་ཡོད། མ་རིག་པ་འདི་ལྟ་བུ་ནི་ཆོས་ཉམས་ལེན་ལ་བརྟེན་ནས་བཅོམ་
ན། གང་ཟག་ཅིག་གིས་རང་གི་ངོ་བོ་དེ་དཀོན་མཆོག་དང་ཆ་འདྲ་བ་ཡིན་པར་རྟོགས་
ཐུབ།
ནང་བསྟན་གྱི་རྫོགས་ཆེན་གྲུབ་མཐས་གོང་གི་ལྟ་ཚུལ་ཁག་དང་མཐུན་པའི་
འཇིག་རྟེན་གྲུབ་ཚུལ་རིག་པ་ཞིག་བསྟན་ཡོད། ཆོས་བརྒྱུད་འདི་གཞིར་བཞག་ན། ཀུན་



317
འཇིག་རྟེན་ཧྲིལ་པོ་ 317
ཏུ་བཟང་པོ་ཞེས་པའི་སངས་རྒྱས་ནི་ཡེ་ཤེས་ཀྱི་རླུང་དང་། ཡེ་ཤེས། ཆོས་དབྱིངས་
བཅས་ཀྱི་དབྱེར་མེད་ཀྱི་ངོ་བོ་དེ་ལས་གཞན་ཅི་ཡང་མིན། ཤེས་པའི་བར་སྣང་འོད་
གསལ་བ་དེས་སྣང་ཚུལ་གྱི་འཇིག་རྟེན་འདི་འབྱུང་བར་བྱེད་ཅིང་། དེ་ནི་གང་ཟག་རང་
ཉིད་ཀྱི་སེམས་ཀྱི་ངོ་བོ་སྟེ་འོད་གསལ་གྱི་ཤེས་པ་རེད། །
ཆོས་བརྒྱུད་འདིར་གཏོགས་པའི་སྒོམ་ཆེན་པ་ཚོས་བརྗོད་དོན་ལ། འཇིག་རྟེན་སྤྱི་
དང༌། སེམས་ཅན་སོ་སོའི་མཐར་ཐུག་གི་རང་བཞིན་དེ་ནི་འབྱམས་ཀླས་པའི་འོད་སྣང་
གི་བར་སྣང་ཞིག་ཡིན་ཞིང་། ལྷད་མེད་ཀྱི་ཡོན་ཏན་ཐམས་ཅད་ཀྱིས་བརྒྱན་ཡོད། འོན་
ཀྱང་། ཆོས་ཐམས་ཅད་ནི་ཡོངས་སུ་ཁྱབ་པའི་ཤེས་པའི་རྣམ་པ་ཞིག་ཡིན་པའི་དངོས་
ཡོད་གནས་ལུགས་འདི་མ་རིག་པས་བསྒྲིབས་པ་དང་། དེའི་ཕྱིར་ཡེ་ཤེས་ནི་གྲུབ་པ་དང་
མ་གྲུབ་པ། གཅིག་དང་དུ་མ། ཡུལ་དང་ཡུལ་ཅན་ལྟ་བུའི་དོན་སྤྱི་ཐེ་བའི་སྒྲ་རྟོག་ཐམས་
ཅད་ལས་འདས་ཡོད་པར་མ་ལྟོས་པར། མྱོང་བའི་ངོས་ནས་ཀུན་གཞི་ལ་ཀུན་གཞིའི་རྣམ་
ཤེས་དང་ལྷན་དུ་བསྡུས་ཡོད། ཤེས་པའི་ངང་ཚུལ་འདི་ལས་བདག་འཛིན་སྐྱེས་ནས་ང་
ཞེས་པ་ཞིག་འདིར་ཡོད་པར་འཛིན་པ་དང་། རྒྱུ་མཚན་དེའི་དབང་གིས་ཡུལ་གྱི་འཇིག་
རྟེན་ནི་ཕར་ཡོད་པར་སྣང་ནས་བར་སྣང་གི་སྣང་བ་འབྱུང་གི་ཡོད།
ལྟ་བ་འདི་འཇིག་རྟེན་གྱི་འཕེལ་འགྱུར་ལ་སྦྱར་ན། མ་རིག་པས་ཐོག་མར་ཆོས་
དབྱིངས་ཀྱི་ཡེ་ཤེས་ཀྱི་འོད་ཟེར་དེ་བསྒྲིབ་ཚུལ་བརྗོད་ཅིང་། འཕེལ་འགྱུར་གྱི་བརྒྱུད་
རིམ་མུ་མཐུད་པ་དང་། ཡེ་ཤེས་ཀྱི་གཅིག་བསྒྲིལ་དེ་ཤེས་པའི་རྣམ་པ་ལྔ་ལ་འགྱུར་གྱི་
ཡོད། འདི་དག་ནི་སྲ་བ་དང་། གཤེར་བ། ཚ་བ། གཡོ་བ། བར་སྣང་བཅས་ཀྱི་འབྱུང་
བ་ལྔའི་རྣམ་པར་རོལ་ཞིང་། འབྱུང་ཁམས་འདི་དག་རེ་རེའང་གཞན་ཚང་མའི་སྟེང་དུ་
གནས་ཡོད། སྲོལ་རྒྱུན་འདིའི་ནང་དུ་ཆོས་ཉམས་ལེན་གྱི་དགོས་དམིགས་ནི་བདག་
དེ་རང་རྐྱ་བ་ཞིག་ཡིན་པའི་མ་རིག་པ་འདི་བཅོམ་ནས་སོ་སོའི་ཡེ་ཤེས་ཀྱི་རང་བཞིན་
རྟོགས་ཤིང་། ཤེས་རབ་དང་། སྙིང་རྗེ། གསར་གཏོད་ཀྱི་ནུས་ཤུགས་བཅས་མངོན་པར་
བྱེད་རྒྱུ་འདི་ཡིན། ནུས་ཤུགས་འདི་ནི་དངོས་ཡོད་གནས་ལུགས་ཀྱི་མཐར་ཐུག་གི་ཆ་
ངོས་དེའི་ནང་དུ་གནས་ཡོད་པ་ཞིག་རེད།
ཚན་རིག་པ་ཚོས་སོ་སོའི་དམིགས་པ་ནི་ཕྱིའི་བར་སྣང་ཟབ་མོར་གཏད་དེ། འཇིག་



318
318 འཇིག་རྟེན་ཧྲིལ་པོ།
རྟེན་གྱི་ཐོག་མ་དང་འཕེལ་འགྱུར་ལ་རྟོག་དཔྱོད་བྱས་ནས་འབར་གས་ཆེན་མོ་ལ་ཡར་དེད་
ཡོད། ཡིན་ཡང་། ཤེས་པ་ནི་འཕྲུལ་ལས་ལ་བརྟེན་པའི་ཞིབ་ལྟ་དང་ཚད་འཇལ་ལ་མི་འཇུག་
སྟབས། ཁོང་ཚོའི་འཇིག་རྟེན་ཁམས་ཀྱི་མཐོང་རྒྱ་དེ་འཇིག་རྟེན་གྱི་དངོས་ཁམས་རང་བཞིན་
གྱི་ཚད་བཀག་ལས་བརྒལ་ཐུབ་མེད། སྒོམ་པ་བ་ཚོས་སོ་སོའི་དམིགས་པ་ནི་ནང་ཤེས་པའི་
བར་སྣང་ཟབ་མོར་གཏད་དེ། མྱོང་བའི་ངོས་ནས་འཇིག་རྟེན་གྱི་ཐོག་མ་དང་འཕེལ་འགྱུར་ལ་
དཔྱད་པ་བཏང་སྟེ། མཐའ་མེད་པའི་ཤེས་པ་དང་གསར་གཏོད་ཀྱི་ནུས་པས་ཁེངས་པའི་
ལྷའི་རང་བཞིན་གྱི་འབྱུང་ཁུངས་ལ་ཡར་དེད་ཡོད། ཚན་རིག་པ་དང་སྒོམ་པ་བ་ཚོས་ཐུན་
མོང་ནས་ང་ཚོའི་མིག་སྔའི་འཇིག་རྟེན་འདི་ནི་སྐབས་ཤིག་ལ་ང་ཚོའི་མཐོང་ཡུལ་དུ་མ་གྱུར་
པའི་འཇིག་རྟེན་ཡང་དག་ཆེན་པོ་ཞིག་གི་གཟུགས་བརྙན་ལྟ་བུ་ཡིན་པའི་ལྟ་ཚུལ་འཛིན་པ་
དང་། ཚན་རིག་པ་ཚོར་མཚོན་ན། ཚོད་དཔག་འདི་ནི་ཡིད་དབང་འགུག་ཅིང་རྟོག་པའི་རང་
བཞིན་གྱི་སྤྱི་མཚན་ཞིག་རེད། འོན་ཀྱང་། སྒོམ་པ་བ་ཚོར་མཚོན་ན། མྱོང་བའི་ངོས་ནས་
འཇིག་རྟེན་ཆེན་པོ་དེའི་རང་བཞིན་རྟོགས་རྒྱུ་ནི་མི་ཚེའི་སྙིང་པོ་མཐར་ཐུག་པ་དེ་ཡིན།།



ལེའུ་ཉེར་ལྔ་པ།
ང་ཚོ་ནི་ཅི་ཞིག་ཆགས་རྒྱུ་ཡིན་ནམ།
༄༅། །དཔེ་དེབ་འདི་ནི་ང་སུ་ཡིན་ནམ་ཞེས་པའི་དྲི་བའི་ཐོག་ནས་མགོ་བརྩམས་པ་
དང་། ང་ཚོ་སླར་ཡང་དྲི་ཚིག་འདིར་ཁ་ཕྱོགས་རྒྱུ་ཡིན། ང་ཚོས་ཅི་ཙམ་ཞིག་ལ་སོ་
སོའི་འཚོ་བ་བསམ་མེད་དུ་སྐྱེལ་བཞིན། སོ་སོར་རྟོགས་པའི་དྲན་པ་མེད་པར་གནས་
སྟངས་ཁག་ལ་ཡ་ལན་བྱས་ན། དེ་ཙམ་གྱིས་ང་ཚོ་ནི་རང་གི་དབང་རྩའི་རྫས་འགྱུར་
དང་། རིགས་རྫས་ཀྱི་བཀོད་བྱུས་གཞིར་བཞག་གིས་སློང་རྐྱེན་ལ་ཡ་ལན་སྤྲོད་ཀྱིན་པའི་
འཕྲུལ་མི་ལྟ་བུ་ཡིན། དེ་མཚུངས་སུ་ཅི་ཙམ་ཞིག་ལ་ང་ཚོ་རང་གི་སྤྱིར་བཏང་གི་བག་
ཆགས་ཀྱི་རྗེས་སུ་འབྲངས་ཏེ། སོ་སོའི་འཚོ་བ་ནི་རིགས་རྫས་དང་། མྱོང་ཚོར་སོགས་
ཀྱི་དབང་དུ་འགྲོ་བཞིན། ང་ཚོའི་ལས་དོན་ཡོད་ཚད་ནི་གསོན་གནས་དང་། རིགས་
རྒྱུད་དར་སྤེལ། འཕྲལ་སེལ་གྱི་བདེ་བ་སོགས་ཀྱི་ཆེད་དུ་ཡིན་ཚེ། ང་ཚོ་ནི་དུད་འགྲོ་
དང་གཉིས་སུ་མ་མཆིས། ང་ཚོས་རང་ཉིད་ནི་དགུ་ཚིགས་ཐེར་འབུམ་ལྔ་བཅུ་ནས་བརྒྱ་
ཙམ་འདུས་ཡོད་པའི་འཇིག་རྟེན་དུ་སྐར་མ་ཐེར་འབུམ་བརྒྱ་ཡིས་གྲུབ་པའི་དགུ་ཚིགས་
གཅིག་གི་ཉི་མའི་ཁྱིམ་རྒྱུད་ཀྱི་རྒྱུ་སྐར་ཞིག་གི་སྟེང་དུ་འཚོ་ཡོད་པར་བསམ་གཞིགས་
བྱས་ཚེ། འཇིག་རྟེན་གྱི་བྱ་དངོས་དག་གི་གོ་རིམ་གྱི་ཁྲོད་དུ་འགྲོ་བ་མིའི་འཚོ་གནས་
ནི་ཧ་ཅང་གིས་གཙིགས་ཆུང་ཞིག་ཡིན་པར་སྣང་ཞིང་། ང་ཚོས་སྐྱེ་ལྡན་ཞིག་ཡིན་པའི་
ཆ་ནས་རང་ཉིད་ཀྱི་འཚོ་གནས་ལ་འཛད་མཐའ་ཡོད་པ་འདིར་བསམ་གཞིགས་བྱས་ན།
འཇིག་རྟེན་ནི་ཧ་ཅང་ཡངས་པ་དེ་ཡོངས་སུ་ཟིལ་གྱིས་གནོན་པ་ཞིག་རེད།



320 ང་ཚོ་ནི་ཅི་ཞིག་ཆགས་རྒྱུ་ཡིན་ནམ།
འོན་ཀྱང་། དཔེ་དེབ་འདིའི་ནང་དུ་དྲངས་པའི་སྣེ་ཁྲིད་ཀྱི་དངོས་ཁམས་རིག་པ་
བ་ཚོས་འཇིག་རྟེན་གྱི་ཁམས་སུ་ང་ཚོའི་འོས་འགན་དང་། གནས་བབ་ནི་གཙིགས་
ཆུང་ཞིག་མ་ཡིན་པའི་བསམ་ཚུལ་བཏོན་ཡོད། འབར་གས་ཆེན་མོ་ནས་ང་ཚོས་མྱོང་
ཞིང་ང་ཚོར་སྣང་བའི་མིག་སྔའི་འཇིག་རྟེན་བར་གྱི་འཇིག་རྟེན་གྱི་འཕེལ་འགྱུར་ལ་ལྟོས་
མེད་ཡུལ་གྱི་རང་བཞིན་ཞིག་མེད། དེ་ལས་ལྡོག་སྟེ། ང་ཚོས་རང་ཉིད་ནི་ཞིབ་ལྟ་དང་
མཉམ་ཞུགས་བྱེད་མཁན་ཡིན་པའི་ཆ་ནས་རང་ཉིད་འཚོ་སའི་འཇིག་རྟེན་གྱི་རིགས་དེ་
འདེམས་ཀྱི་ཡོད། གལ་སྲིད་འདི་ནི་འདས་པ་དང་། ད་ལྟ་བ་ལ་བདེན་པ་ཡིན་ན། ང་ཚོའི་
འབྱུང་འགྱུར་ལ་དེ་ལས་ཀྱང་བདེན་པ་ཞིག་ཡིན། ང་ཚོས་རང་གི་འབྱུང་འགྱུར་གྱི་འཇིག་
རྟེན་དེ་སོ་སོའི་བསམ་བློ་དང་བྱ་འགུལ་རེ་རེས་གསར་གཏོད་བྱེད་ཀྱི་ཡོད།
ཇེའུ་དང་ཡེ་ཤུའི་ཆོས་ལུགས་ཀྱིས་དངོས་ཁམས་རིག་པ་དང་། སྐྱེ་དངོས་རིག་
པའི་བྱེད་ཐབས་ལ་བརྟེན་ནས་རྟོགས་ཐུབ་པ་ལས་ལྷག་ཅིག་འགྲོ་བ་མིའི་འཚོ་གནས་
ལ་ཡོད་པར་ནན་གྱིས་གསུང་གི་ཡོད། འགྲོ་བ་མིའི་རིགས་ནི་དཀོན་མཆོག་གི་སྣང་
བརྙན་ལ་བལྟོས་ནས་གསར་གཏོད་བྱས་ཤིང་། ང་ཚོར་རང་ཉིད་ཀྱི་བཀོད་པ་པོའི་ངོ་བོ་
ཡང་དག་ལ་འཕེལ་འགྱུར་བྱེད་པའི་ནུས་པ་ལྡན། འདི་དང་ཕྱོགས་མཚུངས་སུ་ནང་ཆོས་
ཀྱིས་སེམས་ཅན་ཐམས་ཅད་ལ་བདེ་གཤེགས་སྙིང་པོ་ཡོད་པ་དང་། སངས་རྒྱས་ཀྱི་གོ་
འཕང་ཡང་དག་དེ་བསྒྲུབ་པའི་ནུས་པ་ནི་ཚང་མར་ཡོད་པར་གསུང་གི་ཡོད།
མི་འབོར་མྱུར་དུ་འཕེལ་བ་དང་བསྟུན། སའི་གོ་ལའི་རང་བྱུང་གི་གཏེར་
ཁ་རྣམས་འདོད་རྔམ་གྱིས་སྔོག་འདོན་དང་། འདོད་བློ་ཁེངས་རྒྱུ་མེད་པའི་འཛད་སྤྱོད་
སོགས་ལ་བརྟེན་ནས་འགྲོ་བ་མིས་མགྱོགས་པོར་སྐྱེ་ཁམས་ལ་འགྱུར་བ་ཆེན་པོ་ཞིག་
གཏོང་གི་ཡོད། འགྱུར་ལྡོག་དེ་ཚོའི་དབང་གིས་སྐྱེ་ཁམས་ཀྱི་ཁྱབ་ཁོངས་ནི་མིའི་གསོན་
གནས་དང་དར་རྒྱས་ལ་ཕན་ཆ་ཡོད་པ་ཇེ་ཉུང་དུ་འགྲོ་བཞིན་པ་རེད། ང་ཚོ་ནི་རང་ཉིད་
ཆག་འཇིག་གི་ལམ་ཁ་ཞིག་ལ་ཞུགས་ཡོད་པ་དང་། མིའི་རིགས་རྒྱུན་སྡེ་ཁག་ལ་ལོ་
ངོ་ས་ཡ་གཅིག་གི་ནང་དུ་བརྒྱ་ཆའི་གཅིག་གི་ཕྱེད་ཀ་ཙམ་ལ་མ་གཏོགས་འགྱུར་བ་མི་
འགྲོ་བས། ང་ཚོ་ནི་རང་ཉིད་ཀྱིས་ད་ལྟ་སྐྲུན་གྱིན་པའི་ཁོར་ཡུག་ལ་སྐྱེ་དངོས་རིག་པའི་
ངོས་ནས་འཕེལ་འགྱུར་བྱུང་སྟེ། བསྟུན་འགྱུར་བྱེད་རྒྱུ་དེ་ཡོང་མི་སྲིད་པ་ཞིག་ཡིན།



ང་ཚོ་ནི་ཅི་ཞིག་ཆགས་རྒྱུ་ཡིན་ནམ། 921
གཞན་ཕར་ཞོག་ཐ་ན་རང་གི་གསོན་གནས་གཅིག་པུའི་དོན་དུའང་། ད་ལྟ་ང་ཚོས་ཤེས་
རབ་དང་གོ་རྟོགས་གཉིས་ནི་རང་གི་རང་བཞིན་དང་། རང་གི་ཉེ་འཁོར་གྱི་འཇིག་རྟེན་
དང་རང་ཉིད་ཀྱི་འབྲེལ་བའི་ནང་དུ་བསྐྱེད་བསྲིང་བྱས་ནས་ཆོས་ཉམས་ལེན་གྱི་འཕེལ་
འགྱུར་ཞིག་ངེས་པར་འབྱུང་དུ་འཇུག་དགོས། །
དཔེ་དེབ་འདིའི་ནང་དུ་གསལ་བཤད་བྱས་ཤིང་། མཐའ་མ་རྫོགས་ཆེན་གྱི་སྐབས་
སུ་གྲུབ་པའི་སྒོམ་གྱི་ཉམས་ལེན་ཁག་ནི། སོ་སོའི་ཆོས་ལུགས་ཀྱི་དད་པ་གང་ཞིག་ཡིན་
མིན་ལ་མ་ལྟོས་པར་མི་སུས་ཀྱང་ལག་ལེན་ལ་འདེབས་རུང་བ་ཞིག་ཡིན། ཉམས་ལེན་
དང་རྣམ་གཞག་འདི་དག་གླེང་བའི་དགོས་དམིགས་ནི་མི་རྣམས་ནང་པའམ་ཆོས་ལུགས་
གཞན་གང་རུང་ལ་བསྒྱུར་རྒྱུ་ཞིག་མ་ཡིན་ཞིང་། མི་སུ་ཡིན་རུང་སེམས་ཀྱི་རང་བཞིན་
དང༌། དེ་དང་འཇིག་རྟེན་བར་གྱི་འབྲེལ་བའི་སྐོར་ལ་མྱོང་བའི་གོ་རྟོགས་ཤིག་འཐོབ་
བྱེད་ཀྱི་ཐབས་ལམ་དུ་ཉམས་ལེན་དེ་དག་ལ་འཇུག་ཆོག་པའི་བསམ་ཚུལ་ཞིག་བཏོན་པ་
ཡིན། ཉམས་ལེན་དེ་དག་ལ་བརྟེན་ནས་རང་གི་འཚོ་བ་སྐྱེལ་སྟངས་དེ་ཉེ་འཁོར་དུ་ཡོད་
པ་རྣམས་དང་མཐུན་ཞིང་། རང་གི་སེམས་ཞི་བདེ་དང་ཆ་སྙོམས་པོར་ཆགས་པ་དང་།
རང་གི་བློའི་ཡོན་ཏན་རྣམས་ངོས་ཟིན་པའི་ཉམས་རྟོགས་ཤིག་བཅས་ཀྱི་མྱོང་བ་ཞིག་
ཁྱེད་ལ་ཐོབ་སྲིད་པ་ཡིན། །
ཉམས་ལེན་འདི་འདྲ་ལས་བྱུང་བའི་གོ་རྟོགས་ཁག་ནི། རང་ཉིད་ཡེ་ཤུ་པ་དང་།
ཇེའུ། ཁ་ཆེ། ཧིན་དྷུ། ཏའོ། ནང་པ་སོགས་གང་ཡིན་མིན་དང་། གཞན་ཡང་འཇིག་
རྟེན་གྱི་ལྟ་ཚུལ་གང་ཞིག་བཟུང་ཡོད་མེད་ལ་མ་ལྟོས་པར་རང་གི་ཡིད་ཆེས་ཀྱི་སྒྲིག་
འཛུགས་ཀྱི་ནང་དུ་འཇུག་རུང་བ་ཞིག་རེད། འཛམ་གླིང་གི་སྒོམ་སྒྲུབ་ཀྱི་སྲོལ་རྒྱུན་ཕལ་
ཆེ་བ་ལ་དེང་རབས་ཀྱི་དུས་སྐབས་བྱུང་བ་ནས་བཟུང་ཉམས་རྒུད་བྱུང་ཡོད། འོན་ཀྱང་།
ད་ནི་ཆོས་ལུགས་མ་འདྲ་བར་གཏོགས་པའི་མི་ཚོས་སོ་སོའི་སྒོམ་སྒྲུབ་སྲོལ་རྒྱུན་གྱི་
ཤུལ་ནོར་ལ་སྐྱེ་ཤུགས་གསར་པ་ཞིག་སྦྱིན་པའི་དུས་ལ་བབས་ཡོད་པར་སྙམ། ཚན་
རིག་པ་ཚོས་ཀྱང་སྒོམ་སྒྲུབ་ཀྱི་ཉམས་ལེན་དེ་དག་ལག་བསྟར་བྱས་ཚེ། དངོས་ཁམས་
རིག་པ་ནས་དབང་རྩའི་ཚན་རིག་བར་གྱི་སོ་སོའི་ཁྱབ་ཁོངས་ཀྱི་མཐའ་མཚམས་ལ་རྒྱ་
བསྐྱེད་བྱུང་སྟེ། སེམས་ཀྱི་ཚན་རིག་ལ་གསར་བརྗེ་རླབས་ཆེན་ཐོག་མ་དེ་འབྱུང་སྲིད།



32 ང་ཚོ་ནི་ཅི་ཞིག་ཆགས་རྒྱུ་ཡིན་ནམ།
གསར་བརྗེ་འདི་ལྟ་བུའི་ཤུགས་བསྟན་ནི་ཁྱབ་རྒྱ་ཆེ་ཞིང་། ད་ལྟའི་དངོས་ཁམས་རིག་པ་
དང་སྐྱེ་དངོས་རིག་པའི་བདེན་འཛིན་མང་པོ་ཞིག་ལ་དཀའ་ངལ་སྤྲོད་རྒྱུ་རེད།
སྒོམ་སྒྲུབ་ཀྱི་ཉམས་ལེན་ལ་འབད་པ་བྱེད་ཐེངས་རེར་ང་ཚོས་རང་ཉིད་ཀྱི་འཇིག་
རྟེན་ལ་འགྱུར་བ་གཏོང་ཞིང་། རང་ཉིད་ཀྱི་འབྱུང་འགྱུར་བཞེངས་སྐྲུན་བྱེད་ལ། གོ་རྟོགས་
དང་དོན་སྙིང་གསར་པ་དེང་གི་སྤྱི་ཚོགས་ཀྱི་ནང་དུ་སྤེལ་གྱི་ཡོད། ང་ཚོས་ཉམས་ལེན་
འདི་འདྲ་བརྒྱུད་ནས་རང་ཉིད་ཀྱི་ངོ་བོ་དང་། དགེ་ཕྱོགས་ལ་ཡོད་པའི་རང་གི་ནུས་པ།
བདེ་སྐྱིད་ངོ་མའི་རང་བཞིན། འཇིག་རྟེན་གྱི་ཁམས་སུ་ཡོད་པའི་ཤེས་པའི་གནས་བབ་
བཅས་ཀྱི་སྐོར་ལ་ཡོངས་ཁྱབ་རང་བཞིན་གྱི་བདེན་པ་རྣམས་བསྐྱར་དུ་གསར་རྙེད་བྱེད་
སྲིད། ལོ་རྒྱུས་ཀྱི་ནང་དུ་བདེན་པ་དེ་དག་ནི་ཆོས་ལུགས། ལྟ་གྲུབ་རིག་པ། ཚན་རིག་
བཅས་ཐེ་བའི་འགྲོ་བ་མིའི་དཔལ་ཡོན་གྱི་ཤེས་རབ་སྲོལ་རྒྱུན་ཁག་གིས་བསྟན་ཡོད། ད་
ནི་ང་ཚོས་འཛམ་གླིང་དུ་བྱུང་མ་མྱོང་བའི་གོ་རྟོགས་ཀྱི་གསར་བརྗེ་ཞིག་ལ་བསུ་བ་བྱེད་
པར་སྒུག་བཞིན་པ་དང་། དེ་ཡང་ཤར་ནུབ་གཉིས་ཀའི་གནའ་དེང་གི་ཤེས་རིག་ཐེངས་
དང་པོར་གཅིག་བསྒྲིལ་བྱེད་ཐུབ་ཀྱི་རེད། ཆོས་ཉམས་ལེན་གྱི་འཕེལ་འགྱུར་རྗེས་མའི་
ཕྱོགས་ལ་གོམ་ཁ་བསྒྱུར་བའི་དུས་ལ་བབས་ཤིང་། ང་ཚོས་འདི་ལྟར་དེང་གི་འཛམ་གླིང་
གི་དཀའ་ངལ་ལ་གདོང་ལེན་དང་། འབྱུང་འགྱུར་གྱི་དར་རྒྱས་ལ་སྔོན་བསུ་ལེགས་པར་
བྱེད་ཐུབ།། །།



བརྡ་ཆད་མཆན་འགྲེལ།
Theorem སྤྱི་འགྲོས་དང་། བདེན་གཞི། ངེས་སྲོལ་སོགས་དང་དོན་གཅིག་མང་གི་
རྣམ་གྲངས་དང་། གཙོ་བོར་རྩིས་རིག་དང་གཏན་ཚིགས་རིག་པའི་ནང་དུ་བཀོལ་བའི་
བརྡ་ཆད་ཅིག་རེད།
Hydra ཆུ་གནས་ཕྲ་སྲིན། རྒྱུག་ཆུའི་ནང་དུ་འཚོ་བའི་སྲིན་འབུའི་རིགས་ཤིག་དང་།
ཕྲ་ཕུང་མང་པོ་ལས་གྲུབ་ཅིང་རང་ཉིད་ཀྱི་བཀོད་པ་ཆེས་དཀྱུས་མ་ཡིན་པའི་སྐྱེ་ལྡན་ཕྲ་
མོ་ཞིག་ཡིན་པར་བཤད།
Siicon བྱེ་ཤེལ། ལྕགས་རིགས་མ་ཡིན་པའི་གཏེར་རྫས་གྱོང་བོ་ཞིག གློག་ཀླད་ཀྱི་
འཕེལ་རྒྱས་ནི་གཏེར་རྫས་འདིར་བརྟེན་ནས་བྱུང་།
DNA ཌིའི་ཨེན་ཨེ། སྐྱེ་ལྡན་ཕལ་ཆེ་བའི་ཕྲ་ཕུང་གི་ཚི་གུའི་ནང་དུ་ཡོད་ཅིང་། ཌིའི་
ཨེན་ཨེ་ཡི་གོ་རིམ་བྱེ་བྲག་པ་སོ་སོས་རིགས་རྫས་གྲུབ་པ་དང་། རིགས་རྫས་ཀྱིས་སྤྱི་
དཀར་བཟོ་སྐྲུན་བྱེད་ཀྱི་ཡོད། སྐྱེ་ལྡན་གྱི་རབས་སྔ་ཕྱིའི་ངོ་བོ་གཅིག་མཐུན་དེ་ཌིའི་ཨེན་
ཨེ་དང་རིགས་རྫས་ཀྱི་བྱེད་ལས་ལ་བརྟེན་ནས་འབྱུང་གི་ཡོད་པ་རེད།
Thalamus ཀླད་སྦུག འདི་ནི་ཀླད་པའི་ནང་རོལ་ཀྱི་ཆ་ཤས་ཤིག་སྟེ། ཀླད་པའི་མདུན་
ངོས་དེ་ཀླད་པའི་རྟེན་གཞིའམ་གཞུང་ཤིང་ལ་མཐུད་སྦྱོར་བྱེད་མཁན་དང་། དྲི་འཛིན་གྱི་
ཤེས་པ་མ་ཡིན་པའི་ཕྱིའི་དབང་ཤེས་ཀྱི་བརྡ་རྟགས་རྣམས་ཀླད་པ་ལ་བརྒྱུད་སྤྲོད་བྱེད་
ཀྱི་ཡོད། །



324 བརྡ་ཆད་མཆན་འགྲེལ།
Gamma གྷ་མ། འོད་ལ་རྣམ་གྲངས་མ་འདྲ་བ་བདུན་ཡོད་པའི་ནང་ནས་ང་ཚོས་
གཅིག་མ་གཏོགས་འཛིན་ཐུབ་ཀྱི་མེད། གྷ་མའི་འོད་ནི་ང་ཚོར་སྣང་གི་མེད་པའི་འོད་ཀྱི་
རྣམ་གྲངས་ཤིག་རེད།
Limbic system ཀླད་ཉིང་མ་ལག ཀླད་པའི་ཚི་གུ་ཡིན་པ་དང་། ཀླད་པའི་ཆ་ཤས་
སྐོར་ཞིག་གིས་གྲུབ་ཡོད། ཀླད་ཉིང་མ་ལག་ནི་དེ་ཚོའི་ནང་ནས་གཅིག་རེད། མ་ལག་
འདི་ནི་མྱོང་ཚོར་དང་། དྲན་ཤེས། ཀུན་སློང་སོགས་ལ་འབྲེལ་བ་གཙོ་བོ་ཡོད།
Amygdala ཁམ་ཙིག་ཀླད་ཞོ། ཀླད་ཉིང་མ་ལག་གི་གྲུབ་ཆ་ཞིག་དང་། འཇིགས་སྐྲག་
དང་འཁོན་འཛིན་ལྟ་བུའི་མྱོང་ཚོར་ལ་འབྲེལ་ཞིང་། དྲན་ཤེས་དང་གཟུགས་འཛིན་ཤེས་
པར་གལ་ཆེན་ཆགས་ཡོད།
Corisol ཁོར་ཊི་སོལ། མཁལ་མའི་སྟོད་ཀྱི་རྨེན་བུས་བསྐྲུན་པའི་སྐུལ་རྒྱུ་ཞིག་རེད།
Steroid སི་ཊི་རོ་ཡེ་ཌ། སྐྱེ་ལྡན་གྱི་རང་བཞིན་ཡིན་པའི་བསྡེབས་རྫས་ཤིག་
Ozone layer རླུང་བཟང་བང་རིམ། རླུང་ཁམས་ཀྱི་རིམ་པ་ཐོག་མ་ཞིག་སྟེ། སའི་གོ་
ལའི་ངོས་ནས་ལེ་དབར་བཅོ་ལྔ་ནས་ལྔ་བཅུའི་བར་དུ་ཡོད་ཅིང་། ཉི་མ་ལས་བྱུང་བའི་
གནོད་འཚེ་ཆེ་བའི་ཚ་རླབས་འགོག་གི་ཡོད།
Motor cortex འགུལ་བྱེད་ཀླད་ཤུན། ཀླད་པའི་ཆ་ཤས་ཤིག་སྟེ། ལུས་པོའི་ཤ་གནད་
ཀྱི་རང་བྱུང་གི་གཡོ་འགུལ་ལ་སྟངས་འཛིན་བྱེད་མཁན་ཞིག་རེད།
Laser ཟེར་མདའ། འོད་ཕྱོགས་གཅིག་ཏུ་བསྒྲིལ་ནས་ཕྱིར་གཏོང་ཐུབ་པའི་འཕྲུལ་
ཆས་ཤིག་ཡིན་ཞིང་། གློག་ཀླད་ཀྱིས་ཟེར་མདའ་ལ་བརྟེན་ནས་འོད་སྡེར་གྱི་སྟེང་དུ་སྒྲ་
དང་བརྙན་པར་སོགས་འཇུག་གི་ཡོད།
Prism འཇའ་ཤེལ། འོད་དཀར་པོ་བརྒྱུད་གཏོང་བྱས་ཏེ། ཁ་དོག་འདྲ་མིན་ལ་འཆར་དུ་
འཇུག་པའི་ཆ་ངོས་གསུམ་ལྡན་གྱི་ཤེལ་རྡོག་ཅིག་རེད།



བརྡ་ཆད།
Anatomy
ལུས་ཕུང་རིག་པ།
Antiparticles
Artificial intelligence
Behaviorism
Bible
Cognitive Science
Depression
ལྡོག་རྡུལ།
བཅོས་མའི་རིགས་སྟོབས།
གཤིས་སྤྱོད་རིག་པ།
དམ་པའི་གསུང་རབ།
ཡུལ་རྟོགས་ཚན་རིག
སྐྱོ་ཞུམ།
གློག་གི་འཕར་རྒྱུ།
གློག་ཁབ་ལེན་གྱི་ར་བ།
ཆ་འཕྲིན།
མངོན་ཐོན་གྱི་ཁྱད་ཆོས།
ནུས་སློང་།
Electrical pulse
Electromagnetic fields
E-mail
Emergent property
Excitations



326 བརྡ་ཆདང
Existentialist
རང་དོན་སྨྲ་བ།
Gene
རིགས་རྫས།
God
དཀོན་མཆོག
སྐུལ་རྒྱུ།
Hormone
Inflammatory diseases
Information
གནས་ཚུལ།
Mathematical abstractions
Mechanistic materialism
Naive realism
Neurogenesis
Mechanistic materialism འགུལ་ཤུགས་རིག་པའི་དངོས་གཙོ་རིང་ལུགས།
Metaphysical realism 475476*29x:777 95='HTHI
བསམ་མེད་བདེན་གྲུབ་རིང་ལུགས།
Neoplatonism པེ་ལའི་དྲོའི་རིང་ལུགས་གསར་མ།
དབང་རྩ་གསར་བྱུང་།
དབང་རྩའི་ཕྲ་ཕུང་།
དབང་རྩའི་བརྡ་གཏོང་བྱེད།
Ontology
གྲུབ་གཞི།
འོད་རྡུལ།
ལུས་ཁམས་རིག་པ།
Neurons
Neurotransmitter
Photon
Physiology



བནiཆདང327
Positive psychology
daaraahaa'ANTI
Quantum superposition
Refractory period
Retrograde motion
Robotics
གཤིས་གྱོང་དུས་མཚམས།
ལྡོག་འགྲོས་ཀྱི་འགུལ་བསྐྱོད།
འཕྲུལ་མི་རིག་པ།
དུས་སྐབས་བར་མའི་ཡེ་ཤུའི་མཁས་པའི་རིང་ལུགས།
ཚན་རིག་གི་དངོས་གཙོ་རིང་ལུགས།
ཚན་རིག་གི་དད་ཞེན་རིང་ལུགས།
Scholasticism
Scientific materialism
Scientism
Sensor
ཚོར་དབང་།
Space-time
Stoplight
Stress hormone
Subjective idealism
བར་སྣང་དུས།
འགོག་གློག་
སེམས་ངལ་སྐུལ་རྒྱུ།
ཡུལ་ཅན་སེམས་གཙོ་རིང་ལུགས།
ཞལ་ཆད་གསར་མ།
ཞལ་ཆད་རྙིང་མ།
ངོ་བཤུས་ཀྱི་རྒྱུ་རྐྱེན།
The New Testament
The Old Testament
Transcription factor
Vacuum
སྟོང་སང་།



༄༅། །སློབ་དཔོན་ཆེན་མོ་སྦི་ཨེ་ལེན་ ཝེ་ལེ་སེ་ B. Alan Wallace མཆོག་གིས་ཐོག་
མར་དབྱིན་ཡིག་ཐོག་བརྩམས་ཤིང་བསྟན་འཛིན་རིག་བཟང་ལགས་ཀྱིས་བོད་བསྒྱུར་ཞུས་
པའི་ ”Mind In the Balance: Meditation in Science, Buddhism
and Christianity” "འཕྲང་དུ་ལུས་པའི་སེམས་ཀྱི་གནས་བབ། ཚན་རིག་དང་། ནང་
ཆོས། ཡེ་ཤུའི་ཆོས་ལུགས་བཅས་ཀྱིས་སྒོམ་ལ་དཔྱད་པ” ཞེས་པའི་དེབ་འདི་ནི་རྩོམ་པ་པོས་
འདས་པའི་བགྲང་བྱ་བཞི་བཅུ་ལྷག་རིང་བོད་ཀྱི་རིག་གཞུང་སྤྱི་དང་། ལྷག་པར་ནང་པའི་ཞི་
གནས་སྒོམ་སྒྲུབ་ནང་ཐོས་བསམ་སྒོམ་གསུམ་གྱི་ཉམས་ལེན་ཞིབ་མོར་གནང་སྟེ་རང་གི་མྱོང་བ་
དངོས་ལ་གཞིགས་ནས་རིག་གསར་ཚན་རིག་དང་། ནང་པའི་ལྟ་གྲུབ། ཡེ་ཤུའི་ཆོས་ལུགས་
བཅས་ཀྱི་ངོས་ནས་ཤར་ནུབ་ཏུ་དར་བའི་སྒོམ་གྱི་འཕེལ་རིམ་དང་དེ་དག་སོ་སོའི་གོ་དོན་འགྲེལ་
ཚུལ་ཐད་གཞུང་ལུགས་སོ་སོའི་ལྟ་ཚུལ་ལ་ཞིབ་དཔྱད་གསལ་འགྲེལ་བཀོད་པའི་དཔྱད་གཞིའི་རྒྱུ་
ཆ་གསར་གྲས་ཤིག་ལ་ངོས་འཛིན་ཞུ།
རྔ230/-
yll789380Il359535/
